{"title": "Eneda Tarifa, fituesja e K\u00ebnga Magjike", "text": "Eneda Tarifa, fituesja e K\u00ebnga Magjike\nEneda Tarifa, fituesja e K\u00ebnga Magjike\nShp\u00ebrndaje\n23:46 07/12/2019\nFituesja e edicionit t\u00eb 21 t\u00eb festivalit m\u00eb t\u00eb madh t\u00eb k\u00ebng\u00ebs moderne \u00ebsht\u00eb Eneda Tarifa, me k\u00ebng\u00ebn \u201cMa zgjat dor\u00ebn\u201d.\nN\u00eb vendin e dyt\u00eb u rendit Fifi, e cila mori pik\u00ebt maksimale nga publiku, mb\u00ebshtetja e t\u00eb cilit u ndje edhe n\u00eb sall\u00ebn e Pallatit t\u00eb Koncerteve. Nd\u00ebrsa n\u00eb vendin e tret\u00eb u rendit k\u00ebng\u00ebtarja Anxhela Peristeri.\nK\u00ebnga Magjike erdhi k\u00ebt\u00eb vit ndryshe. P\u00ebr her\u00eb t\u00eb par\u00eb pas 20 vitesh, nuk u ndan\u00eb \u00e7mime dhe nuk pati nominime.\nT\u00eb vetmet \u00e7mime ishin ato p\u00ebr dy kategorit\u00eb e reja t\u00eb k\u00ebtij viti, New International Artist dhe Best Big International, si dhe p\u00ebr artistin e ri m\u00eb t\u00eb mir\u00eb.\nK\u00ebshtu, \u00c7mimi Best New Artist shkoi p\u00ebr Khuba, New International Artist shkroi p\u00ebr grupin italian Sisma dhe Best Big International shkoi p\u00ebr artisten nga Maqedonia e Veriut, Tamara Todevska.\nFituesja e K\u00ebnga Magjike u vendos nga publiku, juria dhe votimi i artist\u00ebve p\u00ebr nj\u00ebri tjetrin.\nK\u00ebng\u00ebt, skenografia, ndri\u00e7imi t\u00eb nd\u00ebrthurura mir\u00eb me nj\u00ebra-tjetr\u00ebn soll\u00ebn n\u00eb k\u00ebt\u00eb finale nj\u00eb spektak\u00ebl madh\u00ebshtor. 45 artist\u00eb k\u00ebnduan p\u00ebr t\u00eb nd\u00ebrtuar n\u00eb k\u00ebt\u00eb edicion t\u00eb 21-t\u00eb, t\u00eb festivalit K\u00ebnga Magjike. T\u00eb ardhurat e mbledhura nga biletat do t\u00eb shkojn\u00eb p\u00ebr t\u00eb mb\u00ebshtetur t\u00eb prekurit nga t\u00ebrmeti i 26 N\u00ebntorit./tvklan.al", "original_url": "https://tvklan.al/eneda-tarifa-fituesja-e-kenga-magjike/", "wayback_url": "https://web.archive.org/web/20191207230250/https://tvklan.al/eneda-tarifa-fituesja-e-kenga-magjike/", "a_id": "Q18244983-4"}