{"title": "Top Awards: Anxhela Peristeri: N\u00eb vitin 2019-t\u00eb nuk \u00ebsht\u00eb tabu t\u00eb dal\u00ebsh me t\u00eb brendshme", "text": "Top Awards: Anxhela Peristeri: N\u00eb vitin 2019-t\u00eb nuk \u00ebsht\u00eb tabu t\u00eb dal\u00ebsh me t\u00eb brendshme\nAnxhela Peristeri ka vendosur t\u00eb k\u00ebnaq\u00eb fansat e saj me nj\u00eb projekt t\u00eb ri muzikor, t\u00eb titulluar \u201cShpirt i bukur\u201d. I publikuar n\u00eb fund t\u00eb sezonit veror, kjo k\u00ebnga ka marr\u00eb menj\u00ebeher\u00eb v\u00ebmendjen e publikut shqiptar, duke u sugjeruar mjaftuesh\u00ebm p\u00ebr t\u2019u b\u00ebr\u00eb pjes\u00eb e \u201cThe Top List\u201d q\u00eb n\u00eb jav\u00ebn e par\u00eb t\u00eb publikimit.\nPavar\u00ebsisht se \u00ebsht\u00eb p\u00ebrqafuar nga fansat, klipi i k\u00ebsaj k\u00ebnga \u00ebsht\u00eb p\u00ebrballur me disa kritika dhe shkak \u00ebsht\u00eb b\u00ebr\u00eb veshja e k\u00ebng\u00ebtares n\u00eb k\u00ebt\u00eb klip. Shu\u00ebm komentues n\u00eb rrjetet sociale kan\u00eb kritikuar k\u00ebng\u00ebtaren p\u00ebr dalen e saj me t\u00eb brendshme, duke u shprehur se talenti i saj nuk ka nevoj\u00eb p\u00ebr zhveshje t\u00eb k\u00ebsaj lloj natyre.\nE kontaktuar nga \u201cTop A\u00ebards\u201d n\u00eb lidhje me k\u00ebto kritika, artistja ka dh\u00ebn\u00eb p\u00ebrgjigjen e saj p\u00ebr t\u00eb gjith\u00eb ata q\u00eb m\u00ebndojn\u00eb se \u00ebsht\u00eb tabu t\u00eb vishesh me t\u00eb brendshme n\u00eb vitin 2019-t\u00eb.\nTA: \u201cShpirt i bukur\u201d, me k\u00eb ke bashk\u00ebpunuar p\u00ebr k\u00ebt\u00eb projekt muzikor?\nAnxhela Peristeri: K\u00ebnga \u201cShpirt i bukur\u201d \u00ebsht\u00eb nj\u00eb kompozim i \u201cStine Records\u201d dhe tekstin e kemi b\u00ebr\u00eb bashkarisht.\nTA: Ku \u00ebsht\u00eb xhiruar klipi?\nAnxhela Peristeri: Klipi \u00ebsht\u00eb xhiruar n\u00eb Gramsh tek \u201cHidrocentrali i Banj\u00ebs\u201d q\u00eb \u00ebsht\u00eb nj\u00eb nga zonat m\u00eb t\u00eb bukura t\u00eb Shqip\u00ebris\u00eb p\u00ebr mendimin tim.\nTA: Pse vendose t\u00eb vesh\u00ebsh nj\u00eb fustan t\u00eb bardh\u00eb n\u00eb k\u00ebt\u00eb klip? Ka ndonj\u00eb dometh\u00ebnie?\nAnxhela Peristeri: Nuk ka asnj\u00eb dometh\u00ebnie, thjesht ju p\u00ebrshtatem tematik\u00ebs s\u00eb k\u00ebng\u00ebs.\nTA: E shum\u00eb kritikuar se ke dal\u00eb me t\u00eb brendshme? A ke nj\u00eb p\u00ebrgjigje p\u00ebr ndjek\u00ebsit e tu?\nAnxhela Peristeri: Po, fustani ishte nj\u00eb zgjedhje e imja dhe personalisht mendoj q\u00eb ishte shum\u00eb i bukur dhe i p\u00ebrshtatsh\u00ebm p\u00ebr klipin. Nuk doja t\u00eb isha nj\u00eb nuse e zakonshme, doja q\u00eb t\u00eb vinte gjithcka m\u00eb moderne. N\u00eb vitin 2019-t\u00eb nuk \u00ebsht\u00eb tabu t\u00eb dal\u00ebsh me t\u00eb brendshme, mbi t\u00eb gjitha n\u00eb nj\u00eb klip q\u00eb nj\u00eb veshje e till\u00eb i rri shum\u00eb mir\u00eb konceptit. \u201cInstagrami\u201d \u00ebsht\u00eb i mbushur plot e p\u00ebrplot me prapanica, me tanga nga njer\u00ebz q\u00eb nuk kan\u00eb fare lidhje me artin, k\u00ebshtu q\u00eb nuk e kuptoj pse \u201cmbathjet\u201d e mia b\u00ebn\u00eb kaq shum\u00eb buj\u00eb. Artist\u00ebt dhe skena pranon veshje t\u00eb guximshme k\u00ebshtu q\u00eb njer\u00ebz t\u00eb dashur qet\u00ebsohuni. Ishin thjesht nj\u00eb pal\u00eb kilota q\u00eb mbi t\u00eb gjitha estetikisht ishin t\u00eb lidhura shum\u00eb bukur me fustanin.\nTA: P\u00ebr ty \u00ebsht\u00eb m\u00eb e v\u00ebshtir\u00eb t\u00eb k\u00ebndosh \u201clive\u201d apo t\u00eb xhirosh nj\u00eb klip?\nAnxhela Peristeri: Asnj\u00eb nga t\u00eb dyja nuk \u00ebsht\u00eb e v\u00ebshtir\u00eb por k\u00ebnaq\u00ebsia m\u00eb e madhe \u00ebsht\u00eb kur k\u00ebndoj \u201clive\u201d.\nTA: Pse vendose ta publikosh k\u00ebt\u00eb k\u00ebng\u00eb n\u00eb fund t\u00eb sezonit veror? Mendon se duhet t\u00eb ishte publikuar m\u00eb heret?\nAnxhela Peristeri: Ishte nj\u00eb k\u00ebng\u00eb q\u00eb erdhi papritur dhe e publikova pa u menduar gjat\u00eb.\nTA: \u00c7fare i pret fansat e Anxhel\u00ebs n\u00eb muajt n\u00eb vijim? Ndonj\u00eb projekt?\nAnxhela Peristeri: Kam shume projekte per muajt ne vijim qe do zbulohen ne kohen e duhur.", "original_url": "https://www.topalbaniaradio.com/v7/top-awards-anxhela-peristeri-ne-vitin-2019-te-nuk-eshte-tabu-te-dalesh-me-te-brendshme/", "wayback_url": "https://web.archive.org/web/20210514125748/https://www.topalbaniaradio.com/v7/top-awards-anxhela-peristeri-ne-vitin-2019-te-nuk-eshte-tabu-te-dalesh-me-te-brendshme/", "a_id": "Q18244983-41"}