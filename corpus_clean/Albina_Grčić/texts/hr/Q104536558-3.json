{"title": "The Voice: Bujica emocija u showu", "text": "The Voice: Bujica emocija u showu\nPo\u010dela je jo\u0161 jedna sezona glazbenog showa 'The Voice'. Novi mladi ljudi hrabro su prihvatili izazov i svojim nastupima poku\u0161ali pobijediti tremu. Ni mentorima nije bilo lako, prvi put u crvene stolce sjeli su Vanna (49), Massimo (57) i Davor Gobac (55) uz Ivana De\u010daka (40) koji je ve\u0107 tre\u0107u sezonu na mentorskoj poziciji. Sljede\u0107ih pet subota na redu su audicije gdje \u0107e se kandidati boriti za prolazak dalje.\nPOGLEDAJTE VIDEO:\nVa\u0161 preglednik ne omogu\u0107ava pregled ovog sadr\u017eaja.\nLed u prvoj audicijskoj emisiji probio je Aleksandar Baji\u0107 Buba (33) iz Karlovca. U 'The Voice' se prijavio jer misli da bi to mogao biti dobar napredak u njegovoj karijeri. Volio bi da mu bude Gobac mentor, a pjevao je pjesmu 'I Need a Dollar'. Prvi mu se od \u017eirija okrenuo upravo Gobac.\n- Slu\u0161aj, odli\u010dno. Meni si se ba\u0161 svidio. Ima\u0161 dobar glas, kakav mi se svi\u0111a. Kad razumno razmisli\u0161 i pogleda\u0161 nas u stolcima, ti si ve\u0107 odabrao mene. Oni ti nisu iz Karlovca - rekao mu je Davor, a potom su Aleksandar, Massimo i Gobac skupa otpjevali dio pjesme.\nFoto: HRT\nNakon njega je nastupila Spli\u0107anka Albina Gr\u010di\u0107 (20) s pjesmom 'En Cambio No'. Njezina izvedba svidjela se Vanni i Gopcu su okrenuli svoje fotelje.\n- Vanna je pravi odabir za tebe - sugerirao je Ivan De\u010dak, a ona ga je poslu\u0161ala pa joj je Vanna mentor.\nFoto: HRT\nTre\u0107i je nastupio Spli\u0107anin Sandro Gerbec (31) koji je pjevao Urbanovu pjesmu 'Mjesto za mene'.\n- Previ\u0161e mi je imitacija - komentirao je Massimo tijekom njegova nastupa. Sandru se nitko nije okrenuo.\n- \u017dao mi je \u0161to ti se nitko nije okrenuo, nemoj da te to rastu\u017ei - rekao je Gobac, a Vanna je komentirala da je te\u0161ko pjevati pjesme Damira Urbana. Sandro nije pro\u0161ao u daljnje natjecanje.\n- Ovo je meni ve\u0107 uspjeh \u0161to sam do ovdje dogurao - kazao je nakon nastupa.\nFoto: HRT\nVjekoslav Banov\u010di\u0107 (20) koji je iz Nove Gradi\u0161ke, ali trenuta\u010dno \u017eivi u Zagrebu, s pet godina je ve\u0107 pjevao u javnosti. Na tr\u017enici je pjevao Thompsonove pjesme, te kako ka\u017ee, tako je zara\u0111ivao za sladoled. \u017diriju se predstavio s pjesmom 'New Shoes'.\nZa njega je Massimo imao samo rije\u010di hvale.\n- Bitno je da se zabavlja\u0161. Bravo Vjekoslave - rekao je, a i ostali \u010dlanovi \u017eirija su se slo\u017eili da je Vjekoslav bio odli\u010dan. Vjekoslav je odabrao Massima za mentora.\n- U\u017eivio sam se u pjesmu - rekao je Vjekoslav.\nFoto: HRT\nNakon njega nastupila je Andrea Au\u017eina (21) iz Splita s pjesmom 'Moja posljednja i prva ljubavi'. \u017diri je imao dojam, kako su rekli, kao da pjeva dijete. Nije dobila ni jedan glas te nije pro\u0161la u daljnje natjecanje.\n- Bez obzira \u0161to nisam pro\u0161la, dala sam sve od sebe - rekla je Andrea nakon nastupa.\nFoto: HRT\nPetra Peri\u0161i\u0107 pjevala je pjesmu 'Son Of a Preacher Man' .\n- U budu\u0107nosti se vidim u New Yorku kako pijem kavu s Lady GaGom i govorim joj 'di si koke' i ona to razumije - rekla je Petra.\n- Meni se ovo \u010dinilo sigurno, energi\u010dno. To se meni svi\u0111a. Do\u0111i u moj tim i razvalimo ih - rekao je Gobac. Petra je birala me\u0111u tri mu\u0161karca u \u017eiriju, a zbog energije je odabrala Gopca.\nFoto: HRT\nGianluca Draguzet (23) iz Pule, koji se ve\u0107 prije nekoliko godina natjecao u 'The Voice', vratio se jer sad misli da je spremniji. Pripremio je pjesmu 'Du\u017ena si'.\n- Ako si odabrao Houdekovu pjesmu, to je ve\u0107 jedna poruka. Ili \u0107e pjevati kako on pjeva, ili \u0107e\u0161 smisliti bolji na\u010din. Jedina sam ti se okrenula - rekao je Gianluca kojemu je mentorica Vanna.\n- Vas sam i htio - rekao je natjecatelj.\nFoto: HRT\nPotom se na pozornicu popela Dora Juri\u010di\u0107 (23), studentica iz Zapre\u0161i\u0107a koja je pjevala pjesmu 'I'm Outta Love'. Okrenuli su se Ivan De\u010dak i Davor Gobac.\n- Odli\u010dna energija. To\u010dno znam \u0161to bi ti dao da pjeva\u0161 ako u\u0111e\u0161 u moj tim - rekao je Davor.\n- U po\u010detku je bilo nesigurnosti. Ima posla, ali imam ekipu koja zna \u0161to i kako - komentirao je De\u010dak. Dora je za izabrala tim Davora Gopca.\nFoto: HRT\nJakob Grubi\u0161ak (18) predstavio se pjesmom 'River', a prvi mu se okrenuo Ivan De\u010dak, a ubrzo za njim Vanna i Gobac. \u010clanovi \u017eirija su se 'otimali' za njega.\n- Ja s 18 godina nisam znao pjevati tako dobro kao ti - rekao je Massimo, a Gobac je dobacio da on 'jo\u0161 manje'.\n- Vrlo si siguran u sebe i to je bilo konkretno otpjevano. Ima\u0161 odli\u010dnu boju glasa - rekao je Gobac. Zagrep\u010danin je odabrao Ivana De\u010daka, iako je htio Massima koji je bio 'blokiran'.\nFoto: HRT\nIvana Mikul\u010di\u0107 (19) ka\u017ee da joj je pjevanje 'bijeg' kad ju netko na\u017eivcira. U showu je pjevala pjesmu 'Fever', ali joj se nitko nije okrenuo.\n- Ova pjesma zahtijeva ne\u0161to drugo, a to je gluma - komentirala je Vanna.\nFoto: HRT\nPoslije nje, na pozornicu se popela Ru\u017eica \u010covi\u0107 (20) koja je pjevala pjesmu 'Zombie'. Okrenuli su joj se Ivan i Massimo, koji su ju nahvalili, ali je Vanna imala kritiku.\n- Ti si izvedbu po\u010dela pretvarati u jednoli\u010dno vikanje, ali mi je \u017eao \u0161to se nisam okrenula - rekla joj je Vanna, a Ru\u017eica je potom otpjevala pjesmu Olivera Dragojevi\u0107a 'Virujen u an\u0111ele'. Ru\u017eicu su obuzele emocije, pa je dok su joj se suze slijevale niz lice, odabrala tim Ivana De\u010daka.\nFoto: HRT\nPOGLEDAJTE VIDEO:", "original_url": "https://www.24sata.hr/show/bujica-emocija-u-showu-ja-s-18-nisam-znao-pjevati-kao-ti-663941", "wayback_url": "https://web.archive.org/web/20191208000200/https://www.24sata.hr/show/bujica-emocija-u-showu-ja-s-18-nisam-znao-pjevati-kao-ti-663941", "a_id": "Q104536558-3"}