{"title": "Snimka mlade Spli\u0107anke iz 'The Voicea' koju uspore\u0111uju s na\u0161om poznatom pjeva\u010dicom odu\u0161evila svijet", "text": "Snimka mlade Spli\u0107anke iz 'The Voicea' koju uspore\u0111uju s na\u0161om poznatom pjeva\u010dicom odu\u0161evila svijet\nKada su u subotu izveli pjesmu 'Lovely' pjeva\u010dice Billie Eillish, kandidati showa 'The Voice' Filip Rudan i Albina Gr\u010di\u0107 nisu bili ni svjesni da \u0107e njihova izvedba izazvati tolike reakcije na internetu\n'Znala sam da smo dobro izveli pjesmu, ali ovakvi komentari... Sve mi je ovo \u010dudno. \u0160ok...', rekla je za Slobodnu Dalmaciju zate\u010dena 21-godi\u0161nja Spli\u0107anka Albina Gr\u010di\u0107 , nakon \u0161to su je, ba\u0161 kao i kolegu joj Filipa Rudana , zbog njihove briljantne izvedbe hita 'Lovley' popularne pjeva\u010dice Billie Eilish i Khalida u hrvatskoj ina\u010dici The Voicea, zasuli odu\u0161evljeni komentari stranaca.\nNjihov duet je na YouTubeu privukao veliku pa\u017enju i ostvario preko 380 tisu\u0107a pregleda, a snimka je dospjela i u trendove. Reagirali su brojni pratitelji The Voicea i obo\u017eavatelji Billie Eilish iz raznih dijelova svijeta koji nisu krili odu\u0161evljenje njihovom izvedbom.\n'Woow, ovo je prelijepo. Oboje su otpjevali jako lijepo. Savr\u0161eno je kako su postali jedno na sceni. Jesu li oni par? Povezanost im je nevjerojatna', 'Nije va\u017eno kojim jezikom govorimo, ali svi smo osjetili ovu pjesmu i oboje su bili savr\u0161eni. Pozdrav od Rusa iz Njema\u010dke', 'Bo\u017ee, \u0161to mi je YouTube upravo izbacio u prijedlozima... Prelijepo', 'OK, ja sada pla\u010dem...', 'Ovo je vjerojatno jedan od najboljih dvoboja u globalnom Voiceu. Nikada nisam mislio da \u0107u \u010duti verziju koja \u0107e me dotaknuti kao original', samo se neki od komentara ispod videa objavljenog na slu\u017ebenom kanalu hrvatskog 'The Voicea'.", "original_url": "https://www.tportal.hr/showtime/clanak/snimka-mlade-splicanke-iz-the-voicea-koju-usporeduju-s-nasom-poznatom-pjevacicom-odusevila-svijet-foto-20200203", "wayback_url": "https://web.archive.org/web/20200204190756/https://www.tportal.hr/showtime/clanak/snimka-mlade-splicanke-iz-the-voicea-koju-usporeduju-s-nasom-poznatom-pjevacicom-odusevila-svijet-foto-20200203", "a_id": "Q104536558-8"}