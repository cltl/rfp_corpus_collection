{"title": "Stranci odu\u0161evljeni Albinom i Filipom: Ne mogu ih prestati slu\u0161ati, pla\u010dem", "text": "Stranci odu\u0161evljeni Albinom i Filipom: Ne mogu ih prestati slu\u0161ati, pla\u010dem\nDeveta emisija \"The Voicea\" bila je ispunjena emocijama i suzama, \u0161to zbog genijalnih izvedbi kandidata \u0161to zbog toga \u0161to su neki\nmorali napustiti show.\nIzvedba o kojoj se pri\u010da i nakon emisije je ona Albine Gr\u010di\u0107 i Filipa Rudana. Albina i Filip pjevali su pjesmu \"Lovely\" Billie Eilish i tijekom cijele izvedbe bili su jedno drugome okrenuti le\u0111ima.\n- Ovo je bila apsolutna hipnoza za o\u010di i u\u0161i - rekla im je njihova mentorica Vanna i odlu\u010dila je da Albina ne nastavlja svoju avanturu u The Voiceu u timu Vanna. Sre\u0107om Massimo je imao priliku spasiti nekoga od natjecatelja i odabrao je Albinu u svoj tim. Da je ova izvedba bila hipnoza za o\u010di i u\u0161i potvr\u0111uju i komentari publike na YouTube kanalu The Voicea.\n- Ne razumijem ni rije\u010di hrvatskog, ali otpjevali su sjajno, Filipov glas je The Voice. Ja upravo pla\u010dem. Ne mogu prestati slu\u0161ati Filipov glas. Javljam se iz Amerike i u\u017eivam u snimkama kandidata \"The Voice\" iz cijelog svijeta. Iako ne govorim, niti pi\u0161em niti razumijem jezik zemlje u kojoj je ovaj par pjevao to mi ni ne treba jer jezik umjetnosti se uvijek razumije. Nisam mogao vjerovati da mo\u017ee biti ovako romanti\u010dno kad si okrenut le\u0111ima - napisali su u komentarima obo\u017eavatelji The Voicea iz cijelog svijeta.", "original_url": "https://www.vecernji.hr/showbiz/stranci-odusevljeni-albinom-i-filipom-ne-mogu-ih-prestati-slusati-placem-1376635", "wayback_url": "https://web.archive.org/web/20200203121757/https://www.vecernji.hr/showbiz/stranci-odusevljeni-albinom-i-filipom-ne-mogu-ih-prestati-slusati-placem-1376635", "a_id": "Q104536558-7"}