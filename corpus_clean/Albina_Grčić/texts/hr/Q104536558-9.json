{"title": "Finalisti Voicea uvjereni su da \u0107e se i za deset godina baviti glazbom, samo jedna kandidatkinja prije svega ipak \u017eeli obitelj", "text": "Finalisti Voicea uvjereni su da \u0107e se i za deset godina baviti glazbom, samo jedna kandidatkinja prije svega ipak \u017eeli obitelj\n\u0160to ti je prvo palo na pamet ujutro kad si se probudio/la nakon ulaska u finale?\nFilip: Koliko sam ponosan na sebe i nikad sretniji.\nAlbina: Kako sam umorna! Ali i presretna jer su prvo \u0161to vidim najva\u017enije osobe u mom \u017eivotu beskrajno ponosne na moje glazbeno putovanje.\nBernarda: Jedva \u010dekam ku\u0107i da vidim svoje prijatelje i ljubimce.\nVinko: Sgurno to nije bila \u010dinjenica da sam u finalu \"Voicea\", ve\u0107 da jedva \u010dekam idu\u0107u subotu u kojoj \u0107u samo u\u017eivati.\nNa mobitelu vas je \u010dekalo podosta poziva i poruka, kome ste se prvo javili?\nFilip: Kako mi obitelj uvijek do\u0111e na nastup onda najbli\u017ee prijatelje koji nisu mogli do\u0107i i pitam ih za dojmove.\nAlbina: Hrpa je poruka i poziva, pa dru\u0161tvene mre\u017ee ostavljam za kasnije. Nikog ne zovem, jer sam okru\u017eena upravo onim ljudima koje bi prve pozvala da s njima podijelim sre\u0107u i zadovoljstvo.\nBernarda: Poruka je bilo doista puno, prvo zovem mamu da je pitam \u0161to kuha i jesu li se i njoj slegli dojmovi.\nVinko: Imam toliko poruka i poziva da mi mobitel blokira, uvijek naravno nazovem roditelje i podijelim s njima dojmove u detalje.\nPrije nego su izgovorili moje ime i potvrdili da ulazim u finale pomislio/la sam ...\nFilip: ... \u0161to god da bude ponosan sam na svoj tim i prijateljicu Dariju Ramljak koja je sve to prolazila sa mnom.\nAlbina: ... kako je lijepo uop\u0107e stajati na ovoj pozornici i biti okru\u017een ovakvim profesionalcima i auditorijem.\nBernarda: ... da \u0107e izgovoriti Jakobovo ime, ve\u0107 sam stavila i mikrofon pod ruku da mu mogu zapljeskati.\nVinko: ... stvarno nisam ni o \u010demu razmi\u0161ljao, pripremao sam se cijeli tjedan za to i bio sam jako smiren, isto bi bio sretan i da je Dora pro\u0161la.\nRastu\u017eio me \u0161to je ispao/la ...\nFilip: ... moji prijatelji iz tima Kristian i Mija, ali zapravo i svi ostali jer sam se s ve\u0107inom dosta povezao.\nAlbina: ... Adriana definitivno. Jako smo se zbli\u017eile jo\u0161 od blind audicija. Pomagale smo jedna drugoj, bodrile se. \u017dao mi je \u0161to smo na kraju zavr\u0161ile u istom timu, mislim da smo jako razli\u010diti vokali i ne bi bilo zgodno uop\u0107e uspore\u0111ivati nas.\nBernarda: Ni\u010diji ispad u emisiji me nije rastu\u017eio jer sam vidjela da su svi koji su ispali sretni i zadovoljni svojom izvedbom.\nVinko: \u0160teta je \u0161to je itko morao ispasti jer su to stvarno iznimni pjeva\u010di i ljudi s kojima sam se sprijateljio, posebno Dora s kojom sam bio u timu od po\u010detka pa evo skoro do kraja.\nDan poslije livea nastupa sam ...\nFilip: ... odmarao, odmarao, odmarao.\nAlbina: ... oti\u0161la ku\u0107i u Split. Morala sam osjetiti miris doma i razbistriti malo glavu, kako bi se reklo.\nBernarda: ... odmarao i dru\u017eio se s obitelji i prijateljima.\nVinko: ... odmarao i po\u010deo razmi\u0161ljati o pjesmi koju pripremam za finale, bit \u0107e to prva moja izvedba na hrvatskom.\npromo\nOd svih pjesama koje sam otpjevao/la najljep\u0161e sam izveo/la ...\nFilip: \"Sign Of the Times\" u polufinalu, a odabrao sam je uz pomo\u0107 mentorice.\nAlbina: Gibonnijevu pjesmu \"Nisi vi\u0161e moja bol\", koja je bila veliki emocionalni izazov za mene. Izabrala sam tu pjesmu, ne znam ni ja kako, ali znam samo da sam je otpo\u010detka osjetila i potpuno joj se predala.\nBernarda: Pjesme \"Hurt\" i \"Jolene\" (obje sam birala ja) jer mislim da su mi najbolje legle.\nVinko: Svakako bih izdvojio izvedbu pjesme \"Stay\" jer sam najvi\u0161e u\u017eivao pripremaju\u0107i i pjevaju\u0107i uz takav vokal kao \u0161to je moja prijateljica Petra Peri\u0161i\u0107.\nNajbolji savjet koji mi je dao mentor/ica je ...\nFilip: Budi svoj!\nAlbina: Ispri\u010daj tekst o kojem pjeva\u0161 i nemoj u svakoj izvedbi pokazati ba\u0161 sve \u0161to mo\u017ee\u0161.\nBernarda: Samo da ostanemo ono \u0161to jesmo.\nVinko: Da ostanem smiren kao i dosad.\nJednog dana volio/la bih zapjevati ...\nFilip: ... s Harry Stylesom pjesmu \"Lights Up\" jer mi je to trenuta\u010dno najdra\u017ea njegova pjesma.\nAlbina: .... s Davidom Bisbalom, jako volim \u0161panjolski pop flamenco, a i \u0161panjolski jezik mi je osobito drag.\nBernarda: ... s Josipom Lisac i to bilo koju njezinu stvar jer je ona izvo\u0111a\u010d kojem se posebno divim.\nVinko: Ne bih nikog posebno izdvajao, s kim god dobijem priliku u\u017eivat \u0107u i bit \u0107e to ne\u0161to autorsko.\nZa deset godina vidim se...\nFilip: ... kako punim arene i ljudi u\u017eivaju u mojoj glazbi.\nAlbina: Dvije su varijante, ali u objema mi je obitelj na prvom mjestu.\nBernarda: ... u glazbi kao uspje\u0161na kantautorica.\nVinko: ... u glazbi, to je najbitnije, a sve usput \u0107e biti bonus i jo\u0161 ve\u0107i u\u017eitak.\nThe Voice \u0107u zauvijek pamtiti po...\nFilip: ... neprocjenjivom iskustvu i predivnim ljudima.\nAlbina: ... niskim o\u010dekivanjima, a velikim postignu\u0107ima. Lijepim prijateljstvima, nikako konkurenciji.\nBernarda: Najprije po divnim novim poznanstvima.\nVinko: ... pozivu na drugu predaudiciju na samom po\u010detku i trenutak kad se Davor Gobac okrenuo na blind audiciji te po fenomenalnom dru\u0161tvu i besprijekornoj produkciji showa.", "original_url": "https://www.gloria.hr/gl/fokus/zvjezdane-staze/finalisti-voicea-uvjereni-su-da-ce-se-i-za-deset-godina-baviti-glazbom-samo-jedna-kandidatkinja-prije-svega-ipak-zeli-obitelj-9991597", "wayback_url": "https://web.archive.org/web/20201124120440/https://www.gloria.hr/gl/fokus/zvjezdane-staze/finalisti-voicea-uvjereni-su-da-ce-se-i-za-deset-godina-baviti-glazbom-samo-jedna-kandidatkinja-prije-svega-ipak-zeli-obitelj-9991597", "a_id": "Q104536558-9"}