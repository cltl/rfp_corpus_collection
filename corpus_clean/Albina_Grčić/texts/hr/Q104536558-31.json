{"title": "Albina je u\u0161la u finale Cesarice", "text": "Albina je u\u0161la u finale Cesarice\nU konkurenciji za mjese\u010dni hit bile su pjesme 'Jedina' u izvedbi grupe Pravila Igre, 'Ljubav nema kraj', koju izvode Mia Negoveti\u0107 i Edi, 'Nema pravila' u izvedbi KUKU$A, 'Tick-Tock' u izvedbi Albine Gr\u010di\u0107 i 'Volim kako se smije\u0161', koju izvode Nikolina Tomljanovi\u0107 i Belfast Food.\nPOGLEDAJTE VIDEO: Albinu hvali i Doris Dragovi\u0107\nPokretanje videa ... Albina | Video: 24sata/pixsell\nZa hit godine nominirana je Albinina pjesma 'Tick-Tock' koju autorski potpisuju Branimir Mihaljevi\u0107, Tihana Buklija\u0161 Baki\u0107 i Max Cinnamon.\nFoto: Instagram/ kola\u017e\nNakon pobjede na Dori 2021., Albina je pjesmu 'Tick-Tock' kojom se predstavila na opatijskoj pozornici i izborila titulu predstavnice Hrvatske na Eurosongu 2021., objavila i kao singl. Za dvojezi\u010dnu verziju pjesme snimljen je i videospot \u010diju re\u017eiju potpisuje Sandra Mihaljevi\u0107.\nPrema eurovizijskim anketama pjesma 'Tick-Tock' dobro kotira, a da pjesmu voli i slu\u0161a i hrvatska publika, potvr\u0111uje osvojena Cesarica za Hit velja\u010de.\nFoto: Borna Hr\u017eina/Universal Music\n- Od srca zahvaljujem svim glasa\u010dima i Cesarici \u0161to su pjesmu 'Tick-Tock' doveli do titule hita mjeseca velja\u010de. Velika je to \u010dast, Cesaricu pratim i prije godinu dana sam mogla samo ma\u0161tati o tome da jednog dana budem dio scene koju Cesarica okuplja svojim priznanjima. Zahvalila bih jo\u0161 jednom svom timu, ovo je i njihova nagrada, a meni jo\u0161 dodatna motivacija da predstavim Hrvatsku na ESC-u u najboljem svjetlu, kako i zaslu\u017eujemo. Hvala vam! - izjavila je Albina.", "original_url": "https://www.24sata.hr/show/albina-je-usla-u-finale-cesarice-753846", "wayback_url": "https://web.archive.org/web/20231211111148/https://www.24sata.hr/show/albina-je-usla-u-finale-cesarice-753846", "a_id": "Q104536558-31"}