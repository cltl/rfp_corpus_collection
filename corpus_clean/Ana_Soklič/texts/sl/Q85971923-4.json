{"title": "Slovenijo bo na Evroviziji 2021 predstavljala Ana Sokli\u010d", "text": "Slovenijo bo na Evroviziji 2021 predstavljala Ana Sokli\u010d\nAna Sokli\u010d bo prihodnje leto potovala v Rotterdam. Foto: Osebni arhiv\nZaradi evrovizijskih pravil na Nizozemskem ne bo odmevala pesem Voda, s katero je Sokli\u010deva februarja slavila zmago na Emi. \"Sem zelo po\u010da\u0161\u010dena in vesela. Potrudila se bom po svojih najbolj\u0161ih mo\u010deh. \u010caka me veliko dela. Imam ob\u010dutek velike odgovornosti do sebe in Slovenije, da bom \u010dim bolje zastopala dr\u017eavo. Hvala vesolju za to prilo\u017enost,\" je dejala Sokli\u010deva. Na\u010din izbora evrovizijske pesmi za naslednje leto \u0161e ni dolo\u010den.\nAna Sokli\u010d o zastopanju Slovenije na Evroviziji 2021\nVodo si lahko glasbeni navdu\u0161enci priskrbijo na spletnem malem albumu, ki je iz\u0161el pri zalo\u017ebi ZKP.\nA tudi Voda ni ostala nesli\u0161ana, saj je zaznamovala posebno evrovizijsko oddajo Evropa, pri\u017egmo lu\u010di.\nDel\u010dke leto\u0161njih 41 zmagovalnih skladb, ki se zaradi pandemije koronavirusne bolezni niso mogle potegovati za tako \u017eelenih 12 to\u010dk, so lahko evrovizijski navdu\u0161enci sli\u0161ali v posebnem netekmovalnem \u0161ovu.\nPosebno oddajo Pesem Evrovizije: Evropa, pri\u017egimo lu\u010di! je prena\u0161alo 46 dr\u017eavnih televizij.", "original_url": "https://www.rtvslo.si/svet-zabave/ema/slovenijo-bo-na-evroviziji-2021-predstavljala-ana-soklic/524012", "wayback_url": "https://web.archive.org/web/20200517054144/https://www.rtvslo.si/svet-zabave/ema/slovenijo-bo-na-evroviziji-2021-predstavljala-ana-soklic/524012", "a_id": "Q85971923-4"}