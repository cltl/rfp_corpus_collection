{"title": "Eurovision'da birinci olan \u0130talya ekibi \u2018uyu\u015fturucu kulland\u0131\u2019 iddias\u0131", "text": "Eurovision'da birinci olan \u0130talya ekibi \u2018uyu\u015fturucu kulland\u0131\u2019 iddias\u0131\nHollanda'da, 65'incisi d\u00fczenlenen Eurovision \u015eark\u0131 Yar\u0131\u015fmas\u0131'nda \"Zitti E Buoni\" adl\u0131 \u015fark\u0131s\u0131yla \u0130talya'y\u0131 temsil eden Maneskin rock grubu birinci geldi.\n26 \u00fclkenin kat\u0131ld\u0131\u011f\u0131 yar\u0131\u015fmada, 524 puanla birinci se\u00e7ilen Rock grubu Maneskin'in ba\u015f solistinin canl\u0131 yay\u0131nlanan kutlamalar s\u0131ras\u0131nda i\u00e7ki \u015fi\u015felerinin arkas\u0131na e\u011filerek bir \u015feyler koklad\u0131\u011f\u0131 anlar yar\u0131\u015fman\u0131n g\u00fcndemine oturdu.\n\u0130ddialar\u0131 yalanlad\u0131\n\u00d6te yandan Damiano David uyu\u015fturucu kulland\u0131\u011f\u0131 iddialar\u0131 \u00fczerine sosyal medya hesab\u0131ndan a\u00e7\u0131klamalarda bulundu.\n\u0130ddialar\u0131 sert bir dille reddeden David, 'saklayacak hi\u00e7bir \u015feyim yok' dedi ve gerekirse uyu\u015fturucu testi yapt\u0131rmaya haz\u0131r oldu\u011funun alt\u0131n\u0131 \u00e7izdi.\nGrubun resmi Instagram hesab\u0131ndan yap\u0131lan a\u00e7\u0131klamada ise 'Baz\u0131 insanlar\u0131n Damiano'nun uyu\u015fturucu kullanmas\u0131 iddialar\u0131 ile ilgili s\u00f6yledikleri kar\u015f\u0131s\u0131nda ger\u00e7ekten \u015fok olduk' ifadesi yer ald\u0131.", "original_url": "https://tr.sputniknews.com/dunya/202105231044567891-eurovisionda-birinci-olan-italya-ekibi-uyusturucu-kullandi-iddiasi/", "wayback_url": "https://web.archive.org/web/20210523142227/https://tr.sputniknews.com/dunya/202105231044567891-eurovisionda-birinci-olan-italya-ekibi-uyusturucu-kullandi-iddiasi/", "a_id": "Q50729731-143"}