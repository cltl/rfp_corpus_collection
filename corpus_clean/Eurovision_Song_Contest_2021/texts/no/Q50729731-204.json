{"title": "Eurovision Song Contest:", "text": "Eurovision Song Contest:\nI g\u00e5r meldte Aftonbladet at hele Polens delegasjon er satt i karantene grunnet coronasmitte. N\u00e5 melder Expressen at ogs\u00e5 en i den islandske delegasjonen har testet positivt, og de er n\u00e5 i karantene.\nIf\u00f8lge EBU har \u00e9n person har testet positivt for corona under en rutinetest, og resten av delegasjonen vil n\u00e5 gjennomg\u00e5 ytterligere tester.\nDet betyr at den islandske artisten Da\u00f0i Freyr (28) og bandet Gagnamagni\u00f0 ogs\u00e5 er i karantene. De f\u00e5r heller ikke delta i \u00e5pningsseremonien, som skjer s\u00f8ndag kveld.\nPersonen som er smittet skal ha testet seg s\u00f8ndag, og delegasjonen ble umiddelbart isolert og satt i karantene. Resterende medlemmer i delegasjonen vil n\u00e5 gjennomf\u00f8re PCR-tester for \u00e5 finne ut om fler er smittet.\nArtister, scenearbeidere, journalister og andre som jobber b\u00e5de p\u00e5 og bak scenen i Eurovision Song Contest i Rotterdam m\u00e5 gjennomf\u00f8re hurtigtester hver 48. time.\nSkru P\u00e5 Lyd Error Error REAGERER: Den ortodokse kirken p\u00e5 Kypros reagerer sterkt p\u00e5 landets \u00abEurovision\u00bb-l\u00e5t. Video: Panik Records Vis mer\nPolen i karantene\nSom nevnt meldte Aftonbladet l\u00f8rdag at hele Polens delegasjon var satt i karantene p\u00e5 hotellet. Den svenske avisa skrev at \u00e9n person har testet positivt for corona, og resten av delegasjonen vil n\u00e5 gjennomg\u00e5 ytterligere tester.\nDet betyr ogs\u00e5 at den polske artisten Rafal (39) og hans dansere er n\u00f8dt til \u00e5 st\u00e5 over konkurransens \u00e5pningsseremoni i kveld. Der vil alle land og deres representanter g\u00e5 langs en turkis l\u00f8per og intervjues av presse.\n\u00abUnder en rutinetest ved ankomst til Eurovision-arenaen p\u00e5 l\u00f8rdag 15. mai testet en person i den polske delegasjonen positivt for covid-19\u00bb, het det i en pressemelding.\nHvis b\u00e5de Polen og Islands artister vil teste positivt, er det likevel slik at EBU tillater landene \u00e5 konkurrere. Da blir l\u00f8sningen \u00e5 sende siste repetisjon fra Eurovision-scenen.\nSamtlige land spiller nemlig inn opptredenene p\u00e5 forh\u00e5nd, i tilfelle man ikke skulle kunne opptre p\u00e5 finalesendingen. Den australske artisten Montaigne (25) er en av artistene som ikke kommer til \u00e5 framf\u00f8re l\u00e5ta live fra Rotterdam grunnet reiserestriksjoner.", "original_url": "https://www.dagbladet.no/kjendis/mer-corona-i-eurovision/73771991", "wayback_url": "https://web.archive.org/web/20210516193225/https://www.dagbladet.no/kjendis/mer-corona-i-eurovision/73771991", "a_id": "Q50729731-204"}