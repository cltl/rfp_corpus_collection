{"title": "Coronasmitte i TIX-leiren", "text": "Coronasmitte i TIX-leiren\nIKKE SMITTET: Flere personer i Eurovision-teamet rundt TIX har f\u00e5tt p\u00e5vist corona etter finalen i Rotterdam for to uker siden, men artisten selv er ikke syk. Foto: Heiko Junge\nCoronasmitte i TIX-leiren\nTo personer i TIX sitt reisef\u00f8lge er fremdeles igjen i Rotterdam etter Eurovision-finalen p\u00e5 grunn av coronasmitte.\nAv Stein \u00d8stb\u00f8\nPublisert: For mindre enn 2 timer siden\nDet er NRKs redaksjonssjef i Underholdning, Eirik Sandberg Ingstad, som forteller dette til TV2.\n\u2013 Vi bekrefter at det er p\u00e5vist smitte i den norske Eurovision-delegasjonen. En i delegasjonen fikk positiv test p\u00e5 avreisedagen 23. mai og ble igjen i Nederland og satt i isolasjon. Delegasjonslederen ble igjen i Rotterdam for \u00e5 ivareta vedkommende, sier han til God kveld Norge.\nles ogs\u00e5 Tix nummer 18 i Eurovision\nUniversal Music bekrefter overfor VG at Andreas \u00abTIX\u00bb Haukeland selv ikke er syk. Han skal heller ikke hatt n\u00e6rkontakt med de smittede.\nTIX kom p\u00e5 18.plass med \u00abFallen Angel\u00bb i Eurovision Song Contest som ble avholdt for dr\u00f8yt to uker siden.", "original_url": "https://www.vg.no/i/Ep6Pvl", "wayback_url": "https://web.archive.org/web/20210602235955/https://www.vg.no/i/Ep6Pvl", "a_id": "Q50729731-259"}