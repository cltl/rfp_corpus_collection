{"title": "Ulrikkes \"Attention\" kan ikke delta i ESC 2021", "text": "Ulrikkes \"Attention\" kan ikke delta i ESC 2021\nOnsdag ble det kjent at EBU har valgt \u00e5 avlyse \u00e5rets utgave av Eurovision Song Contest, p\u00e5 grunn av korona-pandemien.\nDette ble annonsert kort tid etter at alle 41 bidragene i \u00e5rets konkurranse ble offisielt overlevert.\nN\u00e5 er det ogs\u00e5 bestemt at ingen av disse f\u00e5r lov til \u00e5 delta neste \u00e5r. Dette er i tr\u00e5d med eksisterende regler om at ingen av l\u00e5tene som konkurrerer skal ha v\u00e6rt utgitt eller fremf\u00f8rt f\u00f8r september \u00e5ret f\u00f8r. Det melder EBU p\u00e5 Twitter.\nLes ogs\u00e5: Disse skulle ha deltatt i ESC 2020\nSaken fortsetter under videoen\nUlrikke Brandstorp fremf\u00f8rer \u00abAttention\u00bb i MGP-finalen Du trenger javascript for \u00e5 se video.\nChristina Rezk Resar er fungerende redakt\u00f8r i NRK Underholdning. Hun mener situasjonen Ulrikke og NRK er i n\u00e5 er lei.\n\u2013 Ulrikke stilte med en helt fantastisk l\u00e5t som vi hadde stor tro p\u00e5 foran Eurovision i mai. Vi har planlagt \u00e5 m\u00f8te henne neste uke for \u00e5 snakke om hva dette betyr, sier Rezk Resar.\nKort tid etter EBU gikk ut med nyheten, har flere land allerede bekreftet at deres 2020-artist blir med videre til neste \u00e5r.\nAndre land som Sverige og Estland har bekreftet at deres representanter m\u00e5 kvalifisere seg p\u00e5 nytt gjennom en nasjonal finale for \u00e5 delta i Eurovision.", "original_url": "https://www.nrk.no/mgp/ulrikkes-_attention_-kan-ikke-delta-i-esc-2021-1.14953557", "wayback_url": "https://web.archive.org/web/20200321002535/https://www.nrk.no/mgp/ulrikkes-_attention_-kan-ikke-delta-i-esc-2021-1.14953557", "a_id": "Q50729731-8"}