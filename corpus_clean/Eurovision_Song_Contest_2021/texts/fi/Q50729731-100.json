{"title": "Klubi-info - Euroviisuklubi OGAE Finland", "text": "Klubi-info - Euroviisuklubi OGAE Finland\nMik\u00e4 ihmeen OGAE?\nOGAEn (Organisation G\u00e9n\u00e9rale des Amateurs d\u2019Eurovision) eli euroviisufanien kerho on perustettu Savonlinnassa vuonna 1984 Jari-Pekka Koikkalaisen toimesta. Suomen euroviisumenestys ei ole usein h\u00e4ik\u00e4ssyt meit\u00e4, mutta voimme siit\u00e4 huolimatta olla ylpeit\u00e4 siit\u00e4, mit\u00e4 Suomi on t\u00e4lle kilpailulle antanut: vuodesta 1975 k\u00e4yt\u00f6ss\u00e4 olleen pistej\u00e4rjestelm\u00e4n sek\u00e4 t\u00e4m\u00e4n euroviisufanien organisaation joka on perustamisensa j\u00e4lkeen levinnyt l\u00e4hes 40 klubin perheeksi ymp\u00e4ri Euroopan.\nEuroviisuklubin perusidea on edist\u00e4\u00e4 Euroviisujen laulukilpailua erin\u00e4isin tavoin. Pyrimme saattamaan viisufanit yhteen nauttimaan samanhenkisest\u00e4 seurasta sek\u00e4 itse euroviisuista. J\u00e4rjest\u00e4mme klubitapahtumia, artistitapaamisia sek\u00e4 klubimatkoja Euroviisuihin. Lis\u00e4ksi kauttamme voi ostaa lippuja suomen euroviisukarsintoihin, itse Euroviisukonsertteihin ja osallistua my\u00f6s muiden maiden karsintakonsertteihin.\nKlubi voi parhaimmillaan tarjota paljon iloa euroviisujen yst\u00e4ville. Rekister\u00f6itym\u00e4tt\u00f6m\u00e4n yhdistyksen toimintaa jatkamaan perustettiin Suomen Euroviisuklubi OGAE Finland ry joka hakeutui yhdistysrekisteriin 9.12.2004. Yhdistyksen s\u00e4\u00e4nn\u00f6t vahvistettiin 23.6.2005. Vuonna 2008 yhdistyksen nime\u00e4 yksinkertaistettiin ja toimimme nimell\u00e4 Euroviisuklubi OGAE Finland. J\u00e4senm\u00e4\u00e4r\u00e4mme kasvaa tasaisesti ja vuoden 2015 lopussa j\u00e4seni\u00e4 oli yli tuhat ja t\u00e4ll\u00e4 j\u00e4senm\u00e4\u00e4r\u00e4ll\u00e4 Euroviisuklubi OGAE Finland ry onkin yksi maailman suurimmista euroviisuharrastajien klubeista OGAE -verkostossa.\nOGAE klubien kattoorganisaatio on OGAE International. T\u00e4st\u00e4 p\u00e4\u00e4set tutustumaan OGAE Internationalin sivustolle: http://www.ogaeinternational.com/\nLiity j\u00e4seneksemme t\u00e4\u00e4lt\u00e4.\nYhdistyksen hallitus\nPuheenjohtaja:\nJouni Pihkakorpi (puheenjohtaja@euroviisuklubi.fi)\nHallituksen j\u00e4senet:\nTiina Rinkinen (varapuheenjohtaja)\nRiku Niemi (sihteeri)\nRoss Kamarul-Baharin (rahastonhoitaja)\nVille Vanhatalo\nOlli Tamminen\nSami Luukela\nJari K\u00e4nninen (varaj\u00e4sen) Tero Aalto (varaj\u00e4sen)", "original_url": "http://euroviisuklubi.fi/klubi-info/", "wayback_url": "https://web.archive.org/web/20160303025236/http://euroviisuklubi.fi:80/klubi-info/", "a_id": "Q50729731-100"}