{"title": "Island covid-drabbat - kommer inte kunna upptr\u00e4da imorgon", "text": "Island covid-drabbat - kommer inte kunna upptr\u00e4da imorgon\n\u201dEn av Gagnamagni\u00f0-medelmmarna testade positivt i morse. Det betyder antagligen att vi inte kommer att kunna delta i repetitionerna i dag eller live-showen i morgon\u201d, skriver Da\u00f0i Freyr.\nN\u00e5got officiellt uttalande fr\u00e5n Eurovision har inte kommit \u00e4n. Det mest sannolika scenariot \u00e4r att inspelningar fr\u00e5n gruppens andra rep under Eurovisions kommer att anv\u00e4ndas ist\u00e4llet.\nDelegationen i chock\nDen isl\u00e4ndska delegationens presstalesperson R\u00fanar Freyr skriver till SVT:\n\u201dVi inv\u00e4ntar fortfarande information fr\u00e5n EBU. Men jag kan s\u00e4ga att den isl\u00e4ndska delegationen \u00e4r ganska chockade\u201d.\nEn Isl\u00e4ndsk delegationsmedlem hade sedan tidigare testat positivt f\u00f6r covid-19 och isolerat sig. Resten av personerna i delegationen testade negativt s\u00e5 sent som i tisdags. D\u00e5 skrev Eurovision att landets artister inte hade varit i direkt kontakt med den som smittats, men att de \u00e4nd\u00e5 skulle testas under onsdagen och torsdagen.\nIsland t\u00e4vlar i Eurovisions andra semifinal med l\u00e5ten 10 years och gruppen Da\u00f0i og Gagnamagni\u00f0.\nTexten uppdateras. Kulturnyheterna s\u00f6ker Eurovision.", "original_url": "https://www.svt.se/kultur/island-covid-drabbat-kommer-inte-kunna-upptrada-imorgon", "wayback_url": "https://web.archive.org/web/20210519113016/https://www.svt.se/kultur/island-covid-drabbat-kommer-inte-kunna-upptrada-imorgon", "a_id": "Q50729731-66"}