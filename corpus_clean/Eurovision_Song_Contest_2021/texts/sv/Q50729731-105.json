{"title": "SVT backar - tar bort Belarus fr\u00e5n juryn", "text": "SVT backar - tar bort Belarus fr\u00e5n juryn\n\u2013 Det var ett felaktigt beslut att vi valde ut Belarus som en del av den internationella juryn. Situationen f\u00f6r fria medier \u00e4r mycket allvarlig i landet. Vi har d\u00e4rf\u00f6r valt att ers\u00e4tta jurygruppen fr\u00e5n Belarus med en jurygrupp fr\u00e5n Storbritannien, s\u00e4ger Karin Gunnarsson, t\u00e4vlingsproducent Melodifestivalen, i ett mail till Kulturnytt.\nDe internationella jurygrupperna presenterades av SVT under tisdagen och fick genast kritik.\n\u2013 Det h\u00e4r tv-bolaget \u00e4r Lukasjenkos egen propagandaverkstad. Chefen f\u00f6r tv-bolaget st\u00e5r p\u00e5 EU:s sanktionslista f\u00f6r brott mot m\u00e4nskliga r\u00e4ttigheter, sa Europaparlamentarikern Karin Karlsbro (L).\nStorbritannien ers\u00e4tter Belarus som en av de \u00e5tta jurygrupperna.\nDe \u00e5tta jurygrupper som medverkar i Melodifestivalen 2021 \u00e4r Albanien, Cypern, Frankrike, Island, Israel, Nederl\u00e4nderna, Schweiz och Storbritannien.", "original_url": "https://sverigesradio.se/artikel/svt-backar-tar-bort-belarus-fran-juryn", "wayback_url": "https://web.archive.org/web/20210309221242/https://sverigesradio.se/artikel/svt-backar-tar-bort-belarus-fran-juryn", "a_id": "Q50729731-105"}