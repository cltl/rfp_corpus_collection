{"title": "Bekr\u00e4ftat: Flo Rida upptr\u00e4der p\u00e5 Eurovision-scenen p\u00e5 torsdag", "text": "Bekr\u00e4ftat: Flo Rida upptr\u00e4der p\u00e5 Eurovision-scenen p\u00e5 torsdag\n\u201dWhat\u2019s up Netherlands, it\u2019s your man Flo Rida!\u201d lyder rapparens h\u00e4lsning till v\u00e4rdlandet och publiken.\nDen amerikanske rapparen Flo Rida fick sitt stora genombrott 2008 med hitl\u00e5tarna Elevator och Low och har s\u00e5lt \u00f6ver 100 miljoner album.\nSan Marinos huvudakt Senhit s\u00e4ger i ett uttalande: N\u00e4r jag bj\u00f6d in honom att upptr\u00e4da med mig i mars var det ett beslut som grundade sig i gl\u00e4dje. Det var inte enkelt att f\u00f6rutse reserestriktionerna, men det gick. Jag \u00e4r v\u00e4ldigt glad att ha honom med mig.\u201d\nSan Marinos delegation har sedan tidigare f\u00e5tt ett specialtillst\u00e5nd fr\u00e5n EBU att ha med Flo Rida p\u00e5 scen om han skulle ha m\u00f6jlighet att dyka upp.", "original_url": "https://www.svt.se/kultur/bekraftat-flo-rida-upptrader-pa-eurovision-scenen-pa-torsdag", "wayback_url": "https://web.archive.org/web/20210518180125/https://www.svt.se/kultur/bekraftat-flo-rida-upptrader-pa-eurovision-scenen-pa-torsdag", "a_id": "Q50729731-65"}