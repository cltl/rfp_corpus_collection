{"title": "Eurovision \u00f6ppnar f\u00f6r alternativ s\u00e4ndning", "text": "Eurovision \u00f6ppnar f\u00f6r alternativ s\u00e4ndning\nFoto: Pontus Lundahl/TT\nEurovision Song Contest skulle ha \u00e4gt rum i Rotterdam i maj, men st\u00e4lldes in p\u00e5 grund av coronavirusets spridning. Nu \u00f6ppnar organisat\u00f6rerna i EBU f\u00f6r att s\u00e4nda en alternativ version av programmet \u2013 utan n\u00e5gon formell t\u00e4vling. EBU har postat ett uttalande i sociala medier:\n\"Vi \u00e4r v\u00e4ldigt medvetna om hur mycket Eurovision kommer att vara saknat i \u00e5r. T\u00e4vlingens v\u00e4rderingar och v\u00e5r stolta tradition av att fira m\u00e5ngfald genom musik beh\u00f6vs nu mer \u00e4n n\u00e5gonsin. EBU g\u00f6r nu efterforskningar om ett alternativt program, men inte en t\u00e4vling, f\u00f6r att hj\u00e4lpa till att f\u00f6rena och underh\u00e5lla m\u00e4nniskor runtom i Europa.\"\nEBU kommer i s\u00e4ndningen att hylla de som skulle ha t\u00e4vlat i \u00e5r. Det h\u00e4r \u00e5rets l\u00e5tar kommer inte heller att kunna t\u00e4vla i n\u00e4sta \u00e5rs t\u00e4vling, men EBU skriver att landets medlemsorganisationer f\u00e5r v\u00e4lja vilka artister man kommer att skicka 2021, \u00e5rets eller n\u00e4sta \u00e5rs vinnare.", "original_url": "https://www.kristianstadsbladet.se/nyheter/eurovision-oppnar-for-alternativ-sandning/", "wayback_url": "https://web.archive.org/web/20200320225923/https://www.kristianstadsbladet.se/nyheter/eurovision-oppnar-for-alternativ-sandning/", "a_id": "Q50729731-2"}