{"title": "Eurowizja 2021: Znamy wszystkich uczestnik\u00f3w Opening i Interval Acts! \u2022 Kulisy pracy w PRess Centre \u2022 Eurowizyjne Social Media: Jak wypada Rafa\u0142 Brzozowski?", "text": "Eurowizja 2021: Znamy wszystkich uczestnik\u00f3w Opening i Interval Acts! \u2022 Kulisy pracy w PRess Centre \u2022 Eurowizyjne Social Media: Jak wypada Rafa\u0142 Brzozowski?\nKontynuujemy analiz\u0119 social media uczestnik\u00f3w Eurowizji 2021 i dzi\u015b przygl\u0105damy si\u0119 reprezentantom z II p\u00f3\u0142fina\u0142u. Chocia\u017c uznaje si\u0119, \u017ce poziom muzyczny tej rundy jest s\u0142abszy ni\u017c w pierwszej, to jednak mamy tu znacznie popularniejszych wykonawc\u00f3w. Przeanalizowano followers\u00f3w, lajki czy subskrypcje z Instagrama, Facebooka, YouTube, Twittera i Tik Toka \u2013 okazuje si\u0119, \u017ce \u0142\u0105cznie wszystkie 66 profili/kont 17 p\u00f3\u0142finalist\u00f3w daje nam a\u017c 5,4 mln fan\u00f3w, zdecydowanie wi\u0119cej ni\u017c w pierwszej grupie. Instagram wygenerowa\u0142 39,98% wszystkich followers\u00f3w, YouTube 24,17%, a Facebook 21,24%. Tik Tok Tok to 14%, a Twitter jedynie 0,63%. Wszyscy kandydaci do fina\u0142u posiadaj\u0105 swoje konta na Instagramie i Facebooku, 16 z nich ma w\u0142asne kana\u0142y na YT, 12 ma Tik Toka a tylko pi\u0119ciu Twittera. Tak dobry wynik to jednak zas\u0142uga jednego uczestnika \u2013 Benny\u2019ego Cristo z Czech \ud83c\udde8\ud83c\uddff, kt\u00f3ry jest najpopularniejszy na Instagramie (prawie 800 tys. followers\u00f3w), Facebooku (ponad 439 tys. lajk\u00f3w na fanpage) i YouTube (ponad 571 tys. sub\u00f3w). Sympatyczny Czech w Tik Toku ust\u0105pi\u0142 jedynie Stefanii \ud83c\uddec\ud83c\uddf7, kt\u00f3ra ma tam a\u017c 418 tys. obserwuj\u0105cych, a on 176 tys. \u0141\u0105cznie Czech mo\u017ce si\u0119 pochwali\u0107 prawie 2 mln fan\u00f3w/lajk\u00f3w/sub\u00f3w co daje a\u017c 36,33% udzia\u0142u w\u015br\u00f3d wszystkich startuj\u0105cych w II p\u00f3\u0142finale. Tak pot\u0119\u017cna baza fan\u00f3w mo\u017ce mu pom\u00f3c w televotingu. Na Instagramie drug\u0105 najpopularniejsz\u0105 uczestniczk\u0105 jest Stefania z Grecji (315 tys.), a trzeci\u0105 Anxhela z Albanii \ud83c\udde6\ud83c\uddf1 (261 tys.). Najs\u0142abiej radzi sobie Tornike Kipiani z Gruzji \ud83c\uddec\ud83c\uddea (ok. 2 tys. followers\u00f3w), a Rafa\u0142 Brzozowski \ud83c\uddf5\ud83c\uddf1 zajmuje 7. miejsce \u2013 Polaka obserwuje ok. 70 tys. instagramer\u00f3w. Na Facebooku to w\u0142a\u015bnie on jest drugim najbardziej lajkowanym na swoim fanpage. Rafa\u0142 mo\u017ce si\u0119 pochwali\u0107 245 tys. lajk\u00f3w. Trzecie miejsce zajmuje Anxhela (181,5 tys.), a najni\u017cej jest Vincent Bueno z Austrii \ud83c\udde6\ud83c\uddf9 (nieca\u0142e 4 tys.). Co ciekawe, s\u0142abo na Facebooku radzi sobie Stefania \u2013 ma tylko 5 tys. lajk\u00f3w, co pewnie wynika z grupy wiekowej jej fan\u00f3w, kt\u00f3rzy ch\u0119tniej \u015bledz\u0105 m\u0142od\u0105 wokalistk\u0119 na Instagramie czy Tik Toku.\nEurowizja 2021 (SF2): Najpopularniejsi w social mediach\nJe\u015bli chodzi o YouTube to Benny nie ma sobie r\u00f3wnych. Drugie miejsce zaj\u0119\u0142y Hurricane z Serbii \ud83c\uddf7\ud83c\uddf8 (303 tys. sub\u00f3w), a trzecie Dadi z Islandii \ud83c\uddee\ud83c\uddf8 (185 tys.). Rafa\u0142 jest pi\u0105ty (63,8 tys), a ostatni Vincent (1,4 tys.). Swojego kana\u0142u na YouTube nie posiada Tornike, natomiast nie wiemy ile subksrypcji ma kana\u0142 Senhit z San Marino \ud83c\uddf8\ud83c\uddf2. Na Tik Toku rz\u0105di Stefania, drugi jest Benny, a trzecie s\u0105 Hurricane (66 tys.). Rafa\u0142 Brzozowski konto w tej aplikacji ma od niedawna, \u015bledzi go tam ok. 7 tys. internaut\u00f3w, co daje mu 8. miejsce w rankingu. Reprezentanci Mo\u0142dawii, Gruzji, Portugalii, Bu\u0142garii i Danii nie korzystaj\u0105 z Tik Toka. Twitter nie jest popularny \u2013 jedynym wokalist\u0105, kt\u00f3ry ma tam spor\u0105 \u201ewidowni\u0119\u201d jest Dadi z Islandii (25,6 tys.). Druga jest Senhit (5,5 tys.), a trzecie Blind Channel \ud83c\uddeb\ud83c\uddee (ok. 2 tys.). Jak ju\u017c wiemy, Benny zgarnia z pe\u0142nej puli wszystkich lajk\u00f3w/followers\u00f3w ponad 36%, na drugim miejscu jest Stefania (15%), a na trzecim Hurricane (11,5%). Rafa\u0142 Brzozowski wypada bardzo dobrze \u2013 z wynikiem 7,06% zajmuje 5. miejsce. Najmniej popularny w social mediach jest Vincent Bueno (0,26%). Druga od ko\u0144ca jest formacja Fyr og Flamme z Danii \ud83c\udde9\ud83c\uddf0 (0,63%), a trzeci Tornike Kipiani (0,66%), kt\u00f3ry ratuje si\u0119 tylko Facebookiem. Gdyby w ka\u017cdym kanale zrobi\u0107 osobny ranking popularno\u015bci (pomijaj\u0105c Twittera) i da\u0107 wykonawcom punkty eurowizyjne, to zdecydowanym zwyci\u0119zc\u0105 jest Benny Cristo (46 punkt\u00f3w), druga jest Stefania (29), a trzecie Hurricane z Anxhel\u0105 (po 26 punkt\u00f3w). Rafa\u0142 Brzozowski ma 23 punkty i 6. miejsce. Po nim jest ju\u017c spora przepa\u015b\u0107, bo si\u00f3dma w rankingu Victoria \ud83c\udde7\ud83c\uddec ma tych punkt\u00f3w tylko 10. Pe\u0142ne wyniki analizy znajdziecie na Facebooku Dziennika Eurowizyjnego! Jutro zestawienie sze\u015bciu finalist\u00f3w oraz ranking generalny dla wszystkich uczestnik\u00f3w Eurowizji 2021.\nZa kulisami Eurowizji 2021: Co nowego wiemy?\nEBU opublikowa\u0142o ju\u017c oficjalny Media Handbook Eurowizji 2021, kt\u00f3ry s\u0142u\u017cy jako przewodnik dla akredytowanych dziennikarzy. 60-stronicowy dokument posiada wszystkie najwa\u017cniejsze informacje zwi\u0105zane z organizacj\u0105 konkursu, prac\u0105 w Centrum Prasowym i nie tylko. W tym roku ponownie Media Handbook nie b\u0119dzie wydany w formie fizycznej, a wszystkie harmonogramy i istotne wiadomo\u015bci pojawia\u0107 si\u0119 b\u0119d\u0105 w specjalnej aplikacji STEAM21 dost\u0119pnej dla akredytowanych. Dobr\u0105 wiadomo\u015bci\u0105 jest dost\u0119p do bezp\u0142atnych bilet\u00f3w komunikacji miejskiej Rotterdamu (systemu RET), dzi\u0119ki czemu go\u015bcie Eurowizji b\u0119d\u0105 mogli korzysta\u0107 z autobus\u00f3w, tramwaj\u00f3w i metra (od 6 do 23 maja) na terenie miasta. W Media Handbooku potwierdzono te\u017c jak wygl\u0105da\u0107 b\u0119d\u0105 \u201epr\u00f3by\u201d startuj\u0105cej zdalnie Australii \ud83c\udde6\ud83c\uddfa \u2013 dziennikarze nie b\u0119d\u0105 tej pr\u00f3by ogl\u0105da\u0107, nie b\u0119d\u0105 wyemitowane \u017cadne inne nagrania, ale Montaigne spotka si\u0119 z pras\u0105 na wirtualnym Meet & Greet czy konferencji prasowej. Samo Centrum Prasowe ma mie\u0107 370 stanowisk do pracy (tym razem ka\u017cde sta\u0107 b\u0119dzie oddzielnie), z kolei w Sali Konferencyjnej znajdzie si\u0119 100 krzese\u0142 dla widz\u00f3w. Spotkania Meet & Greet b\u0119d\u0105 przeprowadzone tylko w formie internetowe, chocia\u017c podano, \u017ce zainteresowani b\u0119d\u0105 mogli uczestniczy\u0107 w wydarzeniu, jednak pytania zadawane b\u0119d\u0105 tylko drog\u0105 internetow\u0105. Do dyspozycji pracuj\u0105cych w Centrum Prasowym b\u0119d\u0105 m.in. drukarki, szatnie, kawiarnia i restauracja. Dziennik Eurowizyjny ma relacjonowa\u0107 pr\u00f3by z Rotterdamu ju\u017c od 8 maja od godziny 10:00. Zanim wszyscy trafi\u0105 do Press Centre musz\u0105 si\u0119 jedna podda\u0107 obowi\u0105zkowym testom na covid-19 w formie podobnej do alkomatu. Testy b\u0119d\u0105 powtarzane co 48 godzin.\nMapa Centrum Prasowego (Media Handbook 2021)\nEurowizja 2021: Kto b\u0119dzie go\u015bciem konkursu? Wiemy ju\u017c wszystko!\nOg\u0142oszono te\u017c wszystkie atrakcje w Opening i Interval Acts. Pierwszy p\u00f3\u0142fina\u0142 otworzy Duncan Laurence z utworem \u201eFeel Something\u201d wyprodukowanym przez DJ Armina van Buurena. Po stawce konkursowej na scenie pojawi\u0105 si\u0119 Davina Michelle i Thekla Reuten. Drugi p\u00f3\u0142fina\u0142 rozpocznie si\u0119 od prezentacji \u201eForward Unlimited\u201d Redo i Eefje de Visser, a w Interval Act zostaczymy Ahmada Joudeha i Deza Maarsena. Fina\u0142owa parada flag odb\u0119dzie si\u0119 przy udziale tancerzy i DJ-a Pietera Gabriela oraz z wykorzystaniem rzeczywisto\u015bci rozszerzonej. W trakcie Interval Act obejrzymy wyst\u0119py \u201eMusic Binds Us\u201d z udzia\u0142em Glennis Grace (ESC 2005), Afrojacka i Wulfa oraz \u201eRock the Roof\u201d, w kt\u00f3rym wyst\u0105pi\u0105 zwyci\u0119zcy Eurowizji \u2013 Mans Zelmerlow, Sandra Kim, Lenny Kuhr, Helena Paparizou, Lordi i Teach-In. To nie koniec bo gwiazd\u0105 b\u0119dzie te\u017c Duncan Laurence z mini-recitalem zawieraj\u0105cym eurowizyjne \u201eArcade\u201d. Przed og\u0142oszeniem wynik\u00f3w zobaczymy \u201eThe Human Countdown\u201d, w kt\u00f3rym tancerze ze swoich cia\u0142 stworz\u0105 cyfry konieczne do odliczania. Zanim jednak ruszy ta \u201etelewizyjna\u201d cz\u0119\u015b\u0107 Eurowizji, fani b\u0119d\u0105 mogli obejrze\u0107 ceremoni\u0119 otwarcia konkursu i spacer po turkusowym dywanie \u2013 event ruszy 16 maja o 18:00. Eurovision Village w tym roku przeniesie si\u0119 do Internetu i ruszy 15 maja na stronie EurovisionVillage.com. W trakcie Eurowizji wykorzystanych b\u0119dzie 25 kamer, ponad 4 kilometry kabli, 175 tys. maseczek ochronnych, 1782 lampek, 887 m2 LED-u (37 mln pikseli, z czego 21 mln na g\u0142\u00f3wnym ekranie), ponad 100 monitor\u00f3w, 9 projektor\u00f3w, 12 konsol czy 70 mikrofon\u00f3w bezprzewodowych. Dla zainteresowanych \u2013 pe\u0142na wersja Media Handbook w formacie PDF dost\u0119pna jest TUTAJ.\n\u0179r\u00f3d\u0142o: Instagram, Facebook, Twitter, YouTube, Tik-Tok (analiza w\u0142asna), EBU, fot.: Benny Cristo (Czech Republic 2021) \u2014 PAVLA HARTMANOVA", "original_url": "https://dziennik-eurowizyjny.pl/2021/05/04/eurowizja-2021-znamy-wszystkich-uczestnikow-opening-i-interval-acts-kulisy-pracy-w-press-centre-eurowizyjne-social-media-jak-wypada-rafal-brzozowski/", "wayback_url": "https://web.archive.org/web/20210504221750/https://dziennik-eurowizyjny.pl/2021/05/04/eurowizja-2021-znamy-wszystkich-uczestnikow-opening-i-interval-acts-kulisy-pracy-w-press-centre-eurowizyjne-social-media-jak-wypada-rafal-brzozowski/", "a_id": "Q50729731-94"}