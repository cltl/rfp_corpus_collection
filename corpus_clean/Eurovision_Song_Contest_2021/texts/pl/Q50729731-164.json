{"title": "Eurowizja 2021. Lider grupy Maneskin przejdzie test narkotykowy", "text": "Eurowizja 2021. Lider grupy Maneskin przejdzie test narkotykowy\nWok\u00f3\u0142 zwyci\u0119zcy tegorocznej Eurowizji wci\u0105\u017c jest bardzo g\u0142o\u015bno. I to nie tylko za spraw\u0105 sukcesu muzycznego. Do sieci trafi\u0142 film, na podstawie kt\u00f3rego, internauci oskar\u017cyli Damiano Dawida o za\u017cywanie narkotyk\u00f3w.\nManeskin. Lider grupy przejdzie test narkotykowy\nW niedziel\u0119 zesp\u00f3\u0142 wr\u00f3ci\u0142 do W\u0142och i cho\u0107 fani witali ich bardzo ciep\u0142o, to nie oby\u0142o si\u0119 bez pyta\u0144 o nagranie, kt\u00f3re wywo\u0142a\u0142o taki skandal. Tu\u017c po wyl\u0105dowaniu na lotnisku Leonarda Da Vinci, lider grupy powiedzia\u0142 dziennikarzom, \u017ce zamierza podda\u0107 si\u0119 testowi na obecno\u015b\u0107 narkotyk\u00f3w. \u2013 Chcemy uciszy\u0107 plotki \u2013 stwierdzi\u0142 Damiano Dawid. Ju\u017c wcze\u015bniej, grupa Maneskin wyda\u0142a o\u015bwiadczenie, w kt\u00f3rym zapewnia\u0142a, \u017ce dosz\u0142o do pomy\u0142ki.\nSkandal na finale Eurowizji\nNa filmiku, kt\u00f3ry wywo\u0142a\u0142 takie zamieszanie, wida\u0107 jak Damiano Dawid pochyla si\u0119 nad sto\u0142em i wykonuje szybki ruch g\u0142ow\u0105. Zdaniem internaut\u00f3w, artysta wci\u0105ga\u0142 do nosa narkotyki. Gdy o sprawie zrobi\u0142o si\u0119 g\u0142o\u015bno, grupa Maneskin wyda\u0142a o\u015bwiadczenie. \u201eJeste\u015bmy zszokowani tym, \u017ce niekt\u00f3rzy twierdz\u0105, i\u017c Damiano bra\u0142 narkotyki. Jeste\u015bmy przeciwnikami narkotyk\u00f3w i nigdy nie brali\u015bmy kokainy. Mo\u017cemy podda\u0107 si\u0119 testom, poniewa\u017c nie mamy niczego do ukrycia. Jeste\u015bmy przeszcz\u0119\u015bliwi z powodu wygranej\u201d \u2013 napisali w\u00f3wczas muzycy.\nMoment, kt\u00f3ry wywo\u0142a\u0142 kontrowersje, mo\u017cna zobaczy\u0107 na poni\u017cszym nagraniu:\ntwitterCzytaj te\u017c:\nEurowizja 2021. Wielki fina\u0142. Zobacz wszystkie konkursowe wyst\u0119py. Kt\u00f3ry z artyst\u00f3w zatriumfuje?", "original_url": "https://www.wprost.pl/prime-time/10449919/eurowizja-2021-lider-grupy-maneskin-przejdzie-test-narkotykowy.html", "wayback_url": "https://web.archive.org/web/20210524111913/https://www.wprost.pl/prime-time/10449919/eurowizja-2021-lider-grupy-maneskin-przejdzie-test-narkotykowy.html", "a_id": "Q50729731-164"}