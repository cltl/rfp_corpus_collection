{"title": "Eurovision 2021: Ema Stokholma e Saverio Raimondo al commento anche su Rai Radio 2", "text": "Eurovision 2021: Ema Stokholma e Saverio Raimondo al commento anche su Rai Radio 2\nEma Stokholma e Saverio Raimondo commenteranno non solo le semifinali su Rai 4 ma anche le semifinali e il Grand Final dell\u2019Eurovision Song Contest 2021 su Rai Radio 2 . Un cambio di rotta da parte della Rai quindi che inizialmente aveva previsto al commento in radio Ema Stokholma e Gino Castaldo. Cos\u00ec infatti aveva confermato in prima battuta lo stesso ufficio stampa Rai.\nEma Stokholma \u00e8 una famosa conduttrice televisiva e ha gi\u00e0 commentato la finale dell\u2019Eurovision su Rai Radio 2 nel 2018 con Gino Castaldo. L\u2019anno seguente invece ha commentato, prima con Federico Russo in tv e poi con Gino Castaldo in radio per la finale, tutte le tre serate ricoprendo inoltre il ruolo di portavoce italiana nella serata finale.\nSaverio Raimondo invece ha gi\u00e0 commentato insieme a Carolina di Domenico le semifinali dell\u20198 e del 10 maggio dell\u2019Eurovision 2018 in diretta su Rai 4, durante le quali a causa di alcune sue battute in diretta nei confronti di San Marino la tv sammarinese arriv\u00f2 addirittura a chiedere l\u2019intervento sanzionatorio all\u2019EBU.\nRicordo che la prima semifinale in cui l\u2019Italia ha diritto di voto andr\u00e0 in onda su Rai 4 e su Rai Radio 2 il marted\u00ec 18 maggio, mentre la seconda semifinale sar\u00e0 gioved\u00ec 20 maggio sugli stessi canali. Il Grand Final \u00e8 previsto per Sabato 22 maggio su Rai Radio 2 e su Rai 1 che vedr\u00e0 il commento di Gabriele Corsi e Cristiano Malgioglio.", "original_url": "https://www.eurofestivalnews.com/2021/05/11/eurovision-2021-ema-stokholma-e-saverio-raimondo-al-commento-anche-su-rai-radio2/", "wayback_url": "https://web.archive.org/web/20210511210644/https://www.eurofestivalnews.com/2021/05/11/eurovision-2021-ema-stokholma-e-saverio-raimondo-al-commento-anche-su-rai-radio2/", "a_id": "Q50729731-169"}