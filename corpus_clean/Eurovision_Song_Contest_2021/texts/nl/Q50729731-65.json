{"title": "Davina Michelle en Thekla Reuten in interval-act songfestival", "text": "Davina Michelle en Thekla Reuten in interval-act songfestival\nDe twee kunnen in Nederland natuurlijk niet meer normaal over straat en laten nu ook hun talenten voor het oog van miljoenen kijkers in heel Europa zien. In de act met de naam 'The Power of Love', 'staat op een speciale manier het Nederlandse water centraal en wordt het verhaal van de kracht van het water verteld', aldus de organisatie vrijdagochtend.\n\"Al eeuwenlang hebben wij Nederlanders een relatie met water die uniek is in de wereld. We hebben er tegen gevochten, maar kunnen ook niet zonder. In de act vertellen wij het verhaal van de kracht van het water en de veerkracht die wij met z\u2019n allen hebben\", legt Head of Show Gerben Bakker uit.", "original_url": "https://www.rtlboulevard.nl/entertainment/tv/artikel/5225629/davina-michelle-en-thekla-reuten-water-act-songfestival", "wayback_url": "https://web.archive.org/web/20210416073724/https://www.rtlboulevard.nl/entertainment/tv/artikel/5225629/davina-michelle-en-thekla-reuten-water-act-songfestival", "a_id": "Q50729731-65"}