{"title": "Kabinet hakt knoop door: publiek welkom bij songfestival", "text": "Kabinet hakt knoop door: publiek welkom bij songfestival\nDe ministers Slob (Media), De Jonge (Volksgezondheid), Grapperhaus (Veiligheid) en Van Engelshoven (Cultuur) en staatssecretaris Keijzer (Economische Zaken) zouden eigenlijk woensdag over het evenement en de coronamaatregelen praten. Het overleg werd echter uitgesteld.\nHet songfestival werd begin deze maand aangewezen als Fieldlab-experiment. Daardoor zouden er bij de zes repetities, de halve finales en grote finale per show maximaal 3500 man publiek welkom zijn. Opvallend is dat de kaartverkoop pas vrijdag 7 mei van start gaat. En dat is 'historisch laat', aldus songfestivaldeskundige Aran Bade.\nTickets voor het songfestival gaan historisch laat in de verkoop. Geruchten gaan dat de kaartverkoop pas vrijdag 7 mei start. Een dag later starten de eerste landen al met hun repetitie in Ahoy. #eurovision #songfestival #ESC2021 #Rotterdam\nLees ook: Lady Gaga in voetsporen Madonna als pauze-act songfestival?\nOmdat het aantal coronabesmettingen en ziekenhuisopnames al enige tijd blijvend hoog is, leek een scenario zonder publiek niet ondenkbaar. Eerder stelde het kabinet dat de experimenten van Fieldlab worden heroverwogen bij meer dan 900 coronapati\u00ebnten op de intensive cares. Dat aantal lag woensdag op 814.\nHet Eurovisiesongfestival vindt plaats van 18 tot 22 mei in Rotterdam Ahoy. Eerder spraken we ook al presentatrice Chantal Janzen over de kwestie. Bekijk die video hieronder.", "original_url": "https://www.rtlboulevard.nl/special/songfestival/artikel/5228209/kabinet-hakt-knoop-door-publiek-welkom-bij", "wayback_url": "https://web.archive.org/web/20210429173035/https://www.rtlboulevard.nl/special/songfestival/artikel/5228209/kabinet-hakt-knoop-door-publiek-welkom-bij", "a_id": "Q50729731-119"}