{"title": "Live wereldpremi\u00e8re Duncan Laurence op het Eurovisie Songfestival-podium", "text": "Live wereldpremi\u00e8re Duncan Laurence op het Eurovisie Songfestival-podium\nDe openingsact van eerste halve finale heeft \u00e9\u00e9n boodschap: het Eurovisie Songfestival is terug en dat gaan wij vieren. Duncan opent het Eurovisie Songfestival op spectaculaire wijze en zet daarmee dinsdag 18 mei de toon voor de drie liveshows.\nIn de Grand Final zal Duncan Laurence voor het eerst live op televisie een nieuw nummer laten horen. Natuurlijk zal ook Arcade te horen zijn. Het nummer is bijna twee jaar na de winst populairder dan ooit. Zo heeft Arcade de 50ste plek in de Billboard Global Top 200 charts behaald en in de Verenigde Staten is het met meer dan 170 miljoen streams een grote hit aan het worden. Op het populaire sociale medium TikTok is het nummer uitgegroeid tot een waar fenomeen, met meer dan 2,5 miljard filmpjes waarin Arcade de soundtrack is.", "original_url": "https://songfestival.nl/nieuws/wereldprimeur-duncan-laurence-op-het-eurovisie-songfestival-podium", "wayback_url": "https://web.archive.org/web/20210330143809/https://songfestival.nl/nieuws/wereldprimeur-duncan-laurence-op-het-eurovisie-songfestival-podium/", "a_id": "Q50729731-216"}