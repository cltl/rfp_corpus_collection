{"title": "NPO Radio 2 van 17 t/m 22 mei live vanuit Ahoy", "text": "NPO Radio 2 van 17 t/m 22 mei live vanuit Ahoy\nJeroen Kijk in de Vegte en Carolien Borgers zorgen als backstageverslaggevers voor een uniek kijkje achter de schermen. Zo zijn er gesprekken met de delegaties uit de verschillende landen en allerlei betrokkenen op gebied van muziek, choreografie, organisatie en beveiliging. Ook is dagelijks live muziek te horen, met optredens van B\u00f6kkers, Blaudzun, Son Mieux, Douwe Bob, Jordan Roy, De Kik, Franklin Brown & Maxine, Guus Bok en OG3NE. En natuurlijk worden er de hele week veel songfestivalnummers gedraaid.\nFinaledag\nOp zaterdag 22 mei leven we met duo-presentatie toe naar de finale. Jeroen van Inkel en Emmely de Wilt bijten van 07.00 tot 10.00 uur het spits af. Vervolgens (van 10.00 tot 12.00 uur) verzorgen Dolf Jansen en Willemijn van Veenhoven een speciale songfestivaleditie van Spijkers met Koppen. Paul Rabbering en Cielke Sijben presenteren van 12.00 tot 16.00 uur de Internationale Songfestival Top 50. Carolien Borgers en Giel Beelen zijn van 16.00 tot 18.00 uur te horen met de Muziekcaf\u00e9 special, waarna Bart Arens en Jeroen Kijk in de Vegte tot 21.00 uur aftellen naar de finale. Wouter van de Goes en Frank van \u2019t Hof doen tot 02.00 uur verslag van de finale en de puntentelling.\nFoto omslag: Ben Houdijk", "original_url": "https://www.nporadio2.nl/nieuws/30731/npo-radio-2-van-17-t-m-22-mei-live-vanuit-ahoy", "wayback_url": "https://web.archive.org/web/20210516183649/https://www.nporadio2.nl/nieuws/30731/npo-radio-2-van-17-t-m-22-mei-live-vanuit-ahoy", "a_id": "Q50729731-314"}