{"title": "Eden Alene naar Rotterdam", "text": "Eden Alene naar Rotterdam\nDe 19-jarige zangeres Eden Alene zal Isra\u00ebl vertegenwoordigen op het Eurovisie Songfestival in Rotterdam.\nDat maakte premier Benjamin Netanyahu dinsdag wereldkundig via een tweet. \u201cEden, je bent een kampioen. Ik vertrouw erop dat je de Eurovisiebeker weer thuisbrengt!\u201d aldus Bibi.\nDe zangeres werd in \u00e9\u00e9n klap beroemd toen zij meedeed aan de Isra\u00eblische versie van X-factor. Met haar overdonderende stemgeluid voerde het jonge meisje Stone Cold van Demi Lovato op.\nOok het ticket naar Rotterdam won Eden middels een tv-show. Samen met twee andere finalisten streed zij om de eer Isra\u00ebl te mogen vertegenwoordigen. Met succes: Eden kreeg de meeste punten van de jury en was ook onder de thuisstemmers het populairst.\nBekijk haar optreden hier:", "original_url": "https://niw.nl/eden-alene-naar-rotterdam/", "wayback_url": "https://web.archive.org/web/20200804173648/https://niw.nl/eden-alene-naar-rotterdam/", "a_id": "Q64775156-3"}