{"title": "Gjon Muharremaj, shqiptari q\u00eb befasoi jurin\u00eb e \"The Voice\" n\u00eb Franc\u00eb me z\u00ebrin e tij", "text": "Gjon Muharremaj, shqiptari q\u00eb befasoi jurin\u00eb e \"The Voice\" n\u00eb Franc\u00eb me z\u00ebrin e tij\nGjon Muharremaj p\u00ebr her\u00eb t\u00eb par\u00eb ka mahnitur publikun shqiptar n\u00eb vitin 2011 gjat\u00eb pjes\u00ebmarrjes n\u00eb \u2018Albania\u2019s Got Talent\u2019.\nK\u00ebng\u00ebtari, i cili at\u00ebkoh\u00eb ishte n\u00eb klas\u00ebn e gjasht\u00eb, e ka befasuar jurin\u00eb e spektaklit p\u00ebr talent\u00eb me z\u00ebrin e tij t\u00eb ve\u00e7ant\u00eb dhe mjaft mbres\u00ebl\u00ebn\u00ebs. N\u00ebn p\u00ebrfaq\u00ebsimin e Armend Rexhepagiqit, Rovena Dilos e Altirit, vog\u00eblushi mori komente mjaft pozitive, t\u00eb cil\u00ebt e motivuan p\u00ebr t\u00eb vazhduar m\u00eb tej.\nTalenti shqiptar q\u00eb njihet m\u00eb s\u00eb miri me emrin artistik Gjon\u2019s Tears, ka lindur n\u00eb Zvic\u00ebr, por ka p\u00ebr q\u00ebllim q\u00eb z\u00ebri i tij t\u00eb d\u00ebgjohet jo vet\u00ebm n\u00eb Shqip\u00ebri, por edhe m\u00eb gjer\u00eb.\nMegjithat\u00eb, ai po vazhdon t\u00eb jet\u00eb i angazhuar n\u00eb profesionin q\u00eb ka zgjedhur, ku k\u00ebt\u00eb vit ka publikuar projektin e par\u00eb me videoklip t\u00eb quajtur \u201cBabi\u201d, k\u00ebng\u00eb kjo dedikuar babait t\u00eb tij.\nNd\u00ebrkoh\u00eb q\u00eb Gjon ka vazhduar edhe me eksperienc\u00ebn e tij si pjes\u00eb e spektaklit \u2018The Voice\u2019 n\u00eb Franc\u00eb. Shqiptari p\u00ebrve\u00e7 se befasoi jurin\u00eb ton\u00eb, ai dit\u00eb m\u00eb par\u00eb kaloi audicionet e fshehta, teksa me z\u00ebrin dhe performanc\u00ebn e jasht\u00ebzakonshme ka l\u00ebn\u00eb pa fjal\u00eb an\u00ebtar\u00ebt e juris\u00eb n\u00eb Franc\u00eb, gj\u00eb q\u00eb b\u00ebn t\u00eb kualifikohet n\u00eb gjysm\u00ebfinalen e \u201cThe Voice of France\u201d.\nN\u00eb nj\u00eb nga intervistat e tij t\u00eb fundit Muharremaj ka th\u00ebn\u00eb se \u201cAlbania\u2019s got Talent\u201d i ka ndihmuar mjaft shum\u00eb e q\u00eb tashm\u00eb si i rritur po kupton m\u00eb mir\u00eb se \u00e7far\u00eb po ndodh n\u00eb \u201cThe Voice France\u201d.\nTheksojm\u00eb q\u00eb Gjon \u00ebsht\u00eb m\u00eb prejardhje shqiptare, babai i t\u00eb cilit \u00ebsht\u00eb nga Kosova kurse n\u00ebna e tij nga Tirana. /Telegrafi/", "original_url": "https://telegrafi.com/gjon-muharremaj-shqiptari-qe-befasoi-jurine-e-voice-ne-france-zerin-e-tij/", "wayback_url": "https://web.archive.org/web/20190527114733/https://telegrafi.com/gjon-muharremaj-shqiptari-qe-befasoi-jurine-e-voice-ne-france-zerin-e-tij/", "a_id": "Q87065831-1"}