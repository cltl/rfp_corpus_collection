{"title": "Kaitseministeerium toetas Uku Suviste muusikavideot 3200 euroga", "text": "Kaitseministeerium toetas Uku Suviste muusikavideot 3200 euroga\nKaitseministeerium on pidanud vajalikuks laulja Uku Suviste muusikavideot \"V\u00f5itmatu\", mis on p\u00fchendatud missioonis\u00f5duritele, toetada 3200 euroga.\n\"Kaitseministeerium otsustas videot toetada, kuna see saadab julgustava s\u00f5numi s\u00f5duritele, nende peredele ja ka k\u00f5igile teistele,\" \u00fctles kaitseministeeriumi pressiesindaja Artur Jugaste Eesti P\u00e4evalehele Video s\u00fc\u017eee on lihtne: Eesti s\u00f5duri t\u00e4hiseid kandev v\u00f5itleja Suviste on m\u00e4gimaastikul positsioonil, imetleb unistades oma raseda abikaasa pilti ja saab raketitabamuse. Ta kukub vigastatuna kuristikku, kust appi t\u00f5tanud kaasv\u00f5itlejad ta p\u00e4\u00e4stavad.Edasi n\u00e4itab video Suvistet laval esinemas, poksiringis v\u00f5itlemas ja lapsep\u00f5lves vees\u00f5da pidamas. Enne ja p\u00e4rast videot r\u00e4\u00e4givad v\u00f5itlemisest, uskumisest ja v\u00f5itmisest sportlased Justin Gatlin ja Gerd Kanter.", "original_url": "http://uudised.err.ee/v/eesti/29cce8ef-29d4-4c72-b449-c3012f393a31", "wayback_url": "https://web.archive.org/web/20190123223747/http://uudised.err.ee/v/eesti/29cce8ef-29d4-4c72-b449-c3012f393a31", "a_id": "Q6331507-3"}