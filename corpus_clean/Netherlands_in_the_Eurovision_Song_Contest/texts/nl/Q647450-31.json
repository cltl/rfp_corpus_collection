{"title": "Joost Klein is de Nederlandse inzending voor het Songfestival 2024", "text": "Joost Klein is de Nederlandse inzending voor het Songfestival 2024\nJoost Klein, Droom Groot\nJoost Klein, ook wel deFriesenjung, verovert steeds grotere massa's met zijn zeer succesvolle 'moshpits met tranen'-formule. Zijn unieke mix van gabber(pop) en poppunk zorgen bij zijn liveshows voor energieke explosies, maar maakt ook ruimte voor emotie met rake teksten. Meerdere uitverkochte clubtours, AFAS Live-shows, gigantische festivalweides op Pinkpop en Lowlands waar hij menigtes laat beuken maar ook huilen, hebben inmiddels gezorgd voor een grote en zeer loyale fanbase. Zo loyaal dat ze afgelopen jaar ook massaal stemden om Joost tijdens de 3FM Awards naar huis te laten gaan met de award voor 'Beste Artiest'. En aan dit rijtje van successen mag hij in 2024 daar nu het Eurovisiesongfestival aan toevoegen.", "original_url": "https://www.npo3fm.nl/nieuws/3fm-nieuws/3c391a3d-ab44-4249-8ccb-f3d67014ca80/joost-klein-is-de-nederlandse-inzending-voor-het-songfestival-2024", "wayback_url": "https://web.archive.org/web/20231211072340/https://www.npo3fm.nl/nieuws/3fm-nieuws/3c391a3d-ab44-4249-8ccb-f3d67014ca80/joost-klein-is-de-nederlandse-inzending-voor-het-songfestival-2024", "a_id": "Q647450-31"}