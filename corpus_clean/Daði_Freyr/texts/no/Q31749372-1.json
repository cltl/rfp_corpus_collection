{"title": "Hlj\u00f3msveitin RetRoBot fr\u00e1 Selfossi sigra\u00f0i M\u00fas\u00edktilraunir 2012", "text": "Hlj\u00f3msveitin RetRoBot fr\u00e1 Selfossi sigra\u00f0i M\u00fas\u00edktilraunir 2012\nHlj\u00f3msveitin RetRoBot fr\u00e1 Selfossi f\u00f3r me\u00f0 sigur af h\u00f3lmi \u00e1 \u00farslitakv\u00f6ldi M\u00fas\u00edktilrauna 2012 sem fram f\u00f3r \u00ed Austurb\u00e6 s\u00ed\u00f0astli\u00f0i\u00f0 laugardagskv\u00f6ld. Alls 10 hlj\u00f3msveitir t\u00f3ku \u00fe\u00e1tt \u00ed \u00farslitakv\u00f6ldinu en \u00fea\u00f0 voru auk RetRoBot : White Signal, Icarus, The Lovely Lion, The Young and Carefree, Funk that Shit!, Aeterna, Glundro\u00f0i, \u00deoka og Hindurv\u00e6ttir. H\u00fasfyllir var og mj\u00f6g mikil stemning enda voru hlj\u00f3msveitirnar hver annarri betri og s\u00e1tu d\u00f3marar lengi \u00e1 r\u00f6kst\u00f3lum \u00e1\u00f0ur en \u00farslitin voru tilkynnt. Ni\u00f0ursta\u00f0an var eftirfarandi:\n1. S\u00e6ti: RetRoBot fr\u00e1 Selfossi\n2. S\u00e6ti: \u00deoka fr\u00e1 Reykjav\u00edk\n3. S\u00e6ti: Funk That Shit !, fr\u00e1 Sau\u00f0\u00e1rkr\u00f3ki\nEnnfremur voru veitt ver\u00f0laun \u00ed \u00e1tta \u00f6\u00f0rum flokkum:\nHlj\u00f3msveit f\u00f3lksins: White Signal\nG\u00edtarleikari M\u00fas\u00edktilrauna er Reynir Sn\u00e6r Magn\u00fasson \u00far Funk that Shit!\nBassaleikari M\u00fas\u00edktilrauna er Gu\u00f0mundur Ingi Halld\u00f3rsson \u00far Funk that Shit!\nHlj\u00f3mbor\u00f0sleikari M\u00fas\u00edktilrauna er Heimir Klemenzson \u00far \u00deoku\nS\u00f6ngvari M\u00fas\u00edktilrauna er Agnes Bj\u00f6rgvinsd\u00f3ttir \u00far \u00deoku\nTrommari M\u00fas\u00edktilrauna er S\u00f3lr\u00fan Mj\u00f6ll Kjartansd\u00f3ttir \u00far White Signal\nRafheili M\u00fas\u00edktilrauna er Da\u00f0i Freyr P\u00e9tursson \u00far RetRoBot\nTextager\u00f0 \u00e1 \u00edslensku er Lena Mist Skaptad\u00f3ttir \u00far \u00c1sj\u00f3n\n\u00d3ttarr Propp\u00e9, forma\u00f0ur sk\u00f3la- og fr\u00edstundasvi\u00f0s afhenti sigurvegurunum ver\u00f0launin og voru li\u00f0smenn RetRoBot a\u00f0 vonum \u00e1n\u00e6g\u00f0ir me\u00f0 sigurinn.\nReykjav\u00edkurborg \u00f3skar \u00f6llum til hamingju !\nSj\u00e1 fr\u00e9ttir og myndir \u00e1 heimas\u00ed\u00f0u: www.musiktilraunir.is.", "original_url": "https://reykjavik.is/frettir/hljomsveitin-retrobot-fra-selfossi-sigradi-musiktilraunir-2012", "wayback_url": "https://web.archive.org/web/20200229220939/http://reykjavik.is/frettir/hljomsveitin-retrobot-fra-selfossi-sigradi-musiktilraunir-2012", "a_id": "Q31749372-1"}