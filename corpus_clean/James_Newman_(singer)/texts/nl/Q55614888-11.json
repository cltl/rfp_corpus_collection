{"title": "James Newman", "text": "James Newman\nBiografie\nJames Newman, de oudere broer van John Newman die we al eerder in de Top 40 zagen, heeft stiekem zelf ook al wat Top 40-hits op zijn naam geschreven. Zo komt zijn naam bijvoorbeeld voor op Waiting All Night, de hit uit 2013 van Rudimental en Ella Eyre. In 2014 scoorde hij zelfs een nummer 1-hit als schrijver van Blame, de hit van Calvin Harris. Voor Kesha schreef hij in 2017 de track Let \u2018Em Talk en op het lijstje van artiesten staan ook de namen van Florida Georgia Line, John Newman en Justin Bieber. In 2018 wil hij ook solo aan de slag. In april van 2018 verschijnt Therapy, de track die hij met Armin van Buuren maakte en waarvoor de twee de clip opnamen in Marrakech.", "original_url": "https://www.top40.nl/top40-artiesten/james-newman", "wayback_url": "https://web.archive.org/web/20210225190913/https://www.top40.nl/top40-artiesten/james-newman", "a_id": "Q55614888-11"}