{"title": "Roxen - Printre Stele", "text": "Roxen - Printre Stele\n\"\"Printre stele\" e o pies\u0103 care a ajuns viral\u0103 pe Tik Tok \u0219i nu m\u0103 a\u0219teptam la asta neap\u0103rat. \u00cen momentul \u00een care am v\u0103zut reac\u021bia oamenilor m-am pus pe treab\u0103 \u0219i am \u00eenceput s\u0103 o conturez \u00eempreun\u0103 cu Alexandru Radu, Alex Turcu si Theea Miculescu \u0219i pentru asta le sunt extrem de recunosc\u0103toare. Refrenul a luat na\u0219tere \u00eentr-un vis, iar piesa vorbe\u0219te despre puterea de care avem nevoie pentru a ne l\u0103sa pe noi \u00een spate din prea multa dragoste fa\u021b\u0103 de cel/cea de l\u00e2ng\u0103 noi, despre cum nu este moral s\u0103 trat\u0103m persoana de l\u00e2ng\u0103 ca pe un pansament pentru suferin\u021ba noastr\u0103 fiind con\u0219tien\u021bi de faptul c\u0103 \u00een momentul vindec\u0103rii noastre o s\u0103-l lans\u0103m pe cel de l\u00e2ng\u0103 cu inima fr\u00e2nt\u0103. Piesa contureaz\u0103 o alta latur\u0103 a iubirii. Este vorba despre echilibru\", a declarat Roxen.\nRoxen este una dintre cele mai proeminente voci din noua genera\u021bie de arti\u0219ti. Cu zeci de milioane de ascult\u0103ri pe platformele de streaming, t\u00e2n\u0103ra artist\u0103 se bucur\u0103 de un succes enorm. Printre cele mai cunoscute piese ale artistei se num\u0103r\u0103 \"Ce-ti c\u00e2nt\u0103 dragostea\" ce a fost \u0219apte s\u0103pt\u0103m\u00e2ni pe locul #1 airplay, iar \"Inim\u0103 nu fi de piatr\u0103\" a fost \u00een Top 100 Radio Rom\u00e2nia \u00eenc\u0103 de la lansare. \u00cen acela\u0219i timp, \"Money, Money\", colaborarea cu Strange Fruits Music, a fost pe locul 3 pe radio \u00een Rusia, iar \"Dincolo de Marte\" al\u0103turi de Randi a str\u00e2ns 10 milioane de ascult\u0103ri pe YouTube.", "original_url": "https://www.infomusic.ro/videoclip/roxen-printre-stele/", "wayback_url": "https://web.archive.org/web/20220704051825/https://www.infomusic.ro/videoclip/roxen-printre-stele/", "a_id": "Q84850732-85"}