{"title": "O nou\u0103 edi\u021bie a Festivalului \u201dArmonii muzicale\u201d", "text": "O nou\u0103 edi\u021bie a Festivalului \u201dArmonii muzicale\u201d\nShare\nCasa de Cultur\u0103 a Studen\u021bilor din T\u00e2rgu-Mure\u0219 organizeaz\u0103 a II-a edi\u021bie a Festivalului Na\u021bional Studen\u021besc de Muzic\u0103 U\u0219oar\u0103 \u201eArmonii muzicale\u201d, \u00een perioada 25-27 octombrie, \u00een sala de spectacole \u201eMihai Eminescu\u201d. Publicul \u021bint\u0103 sunt tinerii iubitori de muzic\u0103 u\u0219oar\u0103 cu calit\u0103\u021bi interpretative. Concursul de Muzic\u0103 U\u0219oar\u0103 va \u00eencepe vineri, 25 octombrie, de la ora 18.00.\nScopul festivalului este promovarea tinerelor talente. C\u00e2\u0219tig\u0103toarea primei edi\u021bii a fost Larisa Roxana Giurgiu, care a primit Trofeul Festivalului, \u00een prezent, numele de scen\u0103 al c\u00e2\u0219tig\u0103toarei este Roxen.\n\u201dLa concurs pot participa doi studen\u021bi din fiecare cas\u0103 de cultur\u0103 a studen\u021bilor din \u021bar\u0103. Festivalul Na\u021bional Studen\u021besc de Muzic\u0103 U\u0219oar\u0103 se adreseaz\u0103 tinerilor \u0219i studen\u021bilor din centrele universitare cu v\u00e2rsta cuprins\u0103 \u00eentre 18 \u0219i 35 de ani, care respect\u0103 regulamentul festivalului\u201d, se precizeaz\u0103 \u00eentru-un comunicat de pres\u0103 transmis de c\u0103tre conducerea Casei de Cultur\u0103 a Studen\u021bilor T\u00e2rgu-Mure\u0219.\nLa aceast\u0103 edi\u021bie, va fi \u00eencorporat\u0103 sec\u021biunea \u201dInterpretare\u201d la care este obligatorie participarea cu dou\u0103 piese, din care una trebuie s\u0103 fie \u00een limba rom\u00e2n\u0103.\nPotrivit acelea\u0219i surse, \u201djuriul va fi alc\u0103tuit din speciali\u0219ti \u0219i personalit\u0103\u021bi ale muzicii u\u0219oare. S\u00e2mb\u0103t\u0103, 26 octombrie, \u00eencep\u00e2nd cu orele 18.00, va avea loc Spectacolul de Gal\u0103, \u00een cadrul c\u0103reia participan\u021bii vor fi premia\u021bi. Se acord\u0103 locul I, II \u0219i III, precum \u0219i Trofeul Festivalului\u201d.\n\u201dOamenii Dimine\u021bii\u201d sunt invita\u021bii festivalului de anul acesta iar intrarea este liber\u0103.\nAndreea GONDOR", "original_url": "https://www.zi-de-zi.ro/2019/10/20/o-noua-editie-a-festivalului-armonii-muzicale/", "wayback_url": "https://web.archive.org/web/20200216134501/https://www.zi-de-zi.ro/2019/10/20/o-noua-editie-a-festivalului-armonii-muzicale/", "a_id": "Q84850732-8"}