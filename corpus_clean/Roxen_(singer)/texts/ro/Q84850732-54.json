{"title": "Randi x Roxen ajung \"Dincolo de Marte\" cu noul lor single", "text": "Randi x Roxen ajung \"Dincolo de Marte\" cu noul lor single\nRandi \u0219i Roxen au lansat \u201dDincolo de Marte\u201d, prima lor pies\u0103 \u00een colaborare. Acompaniat\u0103 de un videoclip regizat de Ionu\u021b Trandafir, noul single este o frumoas\u0103 balad\u0103 scris\u0103 din perspectiva a doi \u00eendr\u0103gosti\u021bi, ce-\u0219i tr\u0103iesc povestea de iubire \u00eentr-o continu\u0103 stare de plutire.\nNoua pies\u0103 \"Dincolo de Marte\" este compus\u0103 de Ropcea Andrei (Randi) \u00eempreun\u0103 cu Mario Stoica, versurile fiind scrise de Randi \u00eempreun\u0103 cu Roxen. Videoclipul noii piese este regizat de Ionu\u021b Trandafir,\n\"\"Dincolo de Marte\" e aici! Sper s\u0103 v\u0103 plac\u0103 \u0219i vou\u0103 la fel de mult cum o simt eu \u00een suflet\", a transmis Roxen.\n\"E pe YouTube! \"Dincolo de Marte\" e piea care une\u0219te suflete dincolo de timp, spa\u021biu \u0219i limit\u0103rile pe care ni le punem zi de zi! Share and love oameni frumo\u0219i! Mul\u021bumesc Roxanei care a adus magie piesei !\", a completat Randi.\nRoxen a reu\u0219it s\u0103 capteze aten\u021bia publicului datorit\u0103 timbrului s\u0103u unic. Lans\u0103ri precum: \"Ce-\u021bi C\u00e2nt\u0103 Dragostea\", \"You Don't Love Me\" feat. Sickotoy, \"Parte Din Tine\" feat. DJ Project \u0219i \"Spune-mi\" au intrat \u00een toate topurile na\u021bionale de la radio \u0219i TV, ajung\u00e2nd unele dintre cele mai difuzate piese ale momentului.\nCu un background impresionant \u00een industria muzical\u0103, Randi este unul dintre cei mai cunoscu\u021bi \u0219i aprecia\u021bi c\u00e2nt\u0103re\u021bi \u0219i compozitori rom\u00e2ni. Artistul a f\u0103cut parte din duo-ul Morandi, cu care a devenit celebru \u0219i care l-a propulsat \u00een industria muzical\u0103 interna\u021bional\u0103, c\u00e2\u0219tig\u00e2nd astfel o mul\u021bime de premii na\u021bionale \u0219i interna\u021bionale pe parcursul carierei sale de artist.\nCu o voce inconfundabil\u0103, Randi a lansat o varietate de piese de succes, at\u00e2t \u00een cadrul Morandi, c\u00e2t \u0219i solo, precum \"Love Me\", \"Beijo\", \"Falling Asleep\", \"Angels\", \"Colors\", \"Ochii \u0103ia verzi\", \"Prietena ta\" \u0219i multe altele. Talentul s\u0103u de solist este dublat de cel creativ, el compun\u00e2nd de-a lungul carierei o mul\u021bime de piese at\u00e2t pentru el, c\u00e2t \u0219i pentru arti\u0219ti proeminen\u021bi din Rom\u00e2nia sau din afara \u021b\u0103rii, precum Pitbull, Delia, Nicole Cherry \u0219i mul\u021bi al\u021bii.", "original_url": "https://www.profm.ro/fresh-music/randi-x-roxen-ajung-dincolo-de-marte-cu-noul-lor-single-127399", "wayback_url": "https://web.archive.org/web/20211203141333/https://www.profm.ro/fresh-music/randi-x-roxen-ajung-dincolo-de-marte-cu-noul-lor-single-127399", "a_id": "Q84850732-54"}