{"title": "Videoclip: Roxen", "text": "Videoclip: Roxen\n\"Biggest Idiot\" este compus\u0103 de Roxen \u0219i Theea Miculescu, produc\u021bia fiind realizat\u0103 de Alexandru Radu (Chopin) \u0219i Viky Red. Versurile cuprind o palet\u0103 de sentimente, de la melancolie \u0219i nostalgie p\u00e2n\u0103 la furie, lucru confirmat \u0219i de titlul piesei. Toate aceste emo\u021bii vin ca urmare a \u00eencheierii unui capitol amoros.\n\"Am scris piesa aceasta \u00eentr-o perioad\u0103 de insomnie, \u00een care voiam s\u0103 eliberez energia rea din trecut \u0219i, cu timpul, am realizat c\u0103 sunt \u00een continuare \u00eenconjurat\u0103 de persoane cu care nu rezonez din punct de vedere al modului \u00een care vedem lucrurile. Mai \u00een glum\u0103, mai \u00een serios, <> poate s\u0103 fie considerat my soft baddest anthem\", a spus Roxen.\n\"Biggest Idiot\" este lansat\u0103 \u00eempreun\u0103 cu un videoclip regizat de David Mogan. Personajele principale sunt Roxen \u0219i Radu \u0218tefan B\u0103nic\u0103, cuplul care \u0219i-a spus adio \u0219i acum \"sufer\u0103\" consecin\u021bele.\nRoxen este una dintre cele mai proeminente voci din noua genera\u021bie de arti\u0219ti. Cu zeci de milioane de ascult\u0103ri pe platformele de streaming, t\u00e2n\u0103ra artist\u0103 se bucur\u0103 de un succes enorm. Printre cele mai cunoscute piese ale artistei se num\u0103r\u0103 \"Ce-ti c\u00e2nt\u0103 dragostea\" ce a fost \u0219apte s\u0103pt\u0103m\u00e2ni pe locul #1 airplay, iar \"Inim\u0103 nu fi de piatr\u0103\" a fost \u00een Top 100 Radio Rom\u00e2nia \u00eenc\u0103 de la lansare. \u00cen acela\u0219i timp, \"Money, Money\", colaborarea cu Strange Fruits Music, a fost pe locul 3 pe radio \u00een Rusia, iar \"Dincolo de Marte\" al\u0103turi de Randi a str\u00e2ns 10 milioane de ascult\u0103ri pe YouTube.", "original_url": "https://www.infomusic.ro/videoclip/roxen-biggest-idiot/", "wayback_url": "https://web.archive.org/web/20220807123645/https://www.infomusic.ro/videoclip/roxen-biggest-idiot/", "a_id": "Q84850732-92"}