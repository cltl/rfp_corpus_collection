{"title": "Videoclip: DJ Project x Roxen", "text": "Videoclip: DJ Project x Roxen\nO melodie cu mare poten\u021bial de difuzare pe radio, \"Parte Din Tine\" a fost compus\u0103 \u0219i produs\u0103 de Gino Manzotti \u0219i Andy Platon. Roxen \u00ee\u0219i pune amprenta vocal\u0103, d\u00e2nd versurilor profunzimea \u0219i sensibilitatea de care piesa avea nevoie.\n\"Roxen este o artist\u0103 cu foarte mult poten\u021bial \u0219i ne bucur\u0103m c\u0103 am putut colabora pentru piesa \"Parte din tine\". Conceptul clipului red\u0103 perfect mesajul melodiei, iar film\u0103rile au fost o surpriz\u0103 pl\u0103cut\u0103, pe care ne dorim s\u0103 o repet\u0103m de fiecare dat\u0103. A\u0219tept\u0103m cu ner\u0103bdare lansarea piesei\", au spus membrii DJ Project.\nClipul are la baz\u0103 cele \u0219apte arte \u0219i o prezint\u0103 pe Roxen ca fiind muza arti\u0219tilor din trecut, care apare pretutindeni sub forma unei picturi, a unei sculpturi sau prin note muzicale. Gino Manzotti \u0219i DJ Maxx simt prezen\u021ba artistei \u0219i o caut\u0103 prin \u00eentreaga \u00eenc\u0103pere peste care timpul \u0219i-a pus amprenta. Cadrele care alc\u0103tuiesc \u00eentreaga poveste ce ilustreaz\u0103 perfect mesajul piesei au fost filmate la Objects and Moods. Clipul a fost regizat \u0219i produs de Kobzzon.\nRoxen: \"Iubesc tot ce \u00eenseamn\u0103 art\u0103, m\u0103 reg\u0103sesc \u00een orice form\u0103 a ei, iar piesa \"Parte din tine\" \u0219i clipul reprezint\u0103 acest lucru\"\n\"M\u0103 onoreaz\u0103 colaborarea cu DJ Project. Iubesc tot ce \u00eenseamn\u0103 art\u0103, m\u0103 reg\u0103sesc \u00een orice form\u0103 a ei, iar piesa \"Parte din tine\" \u0219i clipul reprezint\u0103 acest lucru. Film\u0103rile au fost o bucurie, chiar dac\u0103 era destul de r\u0103coare, ne-am \u0219i distrat, am r\u00e2s mult \u0219i am intrat rapid \u00een povestea care ilustreaz\u0103 piesa. Sunt extrem de \u00eenc\u00e2ntat\u0103 de rezultat\", a declarat Roxen.\nDJ Project \u0219i Roxen au \u00eencheiat anul 2020 cu c\u00e2te trei piese \u00een top 100 Media Forest, care au fost \u00een heavy rotation la radiouri \u0219i au zeci de milioane de vizualiz\u0103ri pe YouTube.\nRoxen lucreaz\u0103 \u00een aceast\u0103 perioad\u0103 \u0219i la piesa cu care ne va reprezenta la Eurovision 2021. \u00centr-un mesaj recent, artista anun\u021ba c\u0103 a g\u0103sit melodia \"perfect\u0103\" pentru acest concurs.", "original_url": "https://www.infomusic.ro/videoclip/dj-project-roxen-parte-din-tine/", "wayback_url": "https://web.archive.org/web/20210203120545/https://www.infomusic.ro/videoclip/dj-project-roxen-parte-din-tine/", "a_id": "Q84850732-43"}