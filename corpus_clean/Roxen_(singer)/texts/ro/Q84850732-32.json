{"title": "How To Break A Heart", "text": "How To Break A Heart\nLa dou\u0103 luni de la apari\u021bia piesei \u00een limba rom\u00e2n\u0103 \"Spune-mi\", Roxen lanseaz\u0103 un single \u00een limba englez\u0103, intitulat \"How To Break A Heart\". Piesa a fost scris\u0103 de Teodor Runsi\u00f6, Frans Torell, Elin Bergman \u0219i Seb Daniel \u0219i produs\u0103 de Seb Daniel, fiind lansat\u0103 ast\u0103zi \u0219i pe plan interna\u021bional de c\u0103tre Warner Music, ca parte a colabor\u0103rii dinte renumita cas\u0103 de discuri \u0219i Global Records.\nRoxen: \"Sunt onorat\u0103 de colaborarea cu Warner \u0219i de sprijinul oferit pe plan interna\u021bional. Nici nu \u00eendr\u0103zneam s\u0103 visez la o asemenea reu\u0219it\u0103\"\n\"A\u0219teptam cu ner\u0103bdare lansarea acestei piese, este una dintre preferatele mele. Sper s\u0103 v\u0103 plac\u0103 \u0219i vou\u0103 la fel de mult \u0219i s\u0103 fac\u0103 parte din playlist-ul vostru. Dincolo de mesajul ei, este o melodie cu un vibe pozitiv, care te face s\u0103 dansezi \u0219i s\u0103 vrei sa o ascul\u021bi \u00eenc\u0103 \u0219i \u00eenc\u0103 o dat\u0103. Abia a\u0219tept s\u0103 v\u0103d reac\u021biile voastre \u0219i v\u0103 mul\u021bumesc \u00eenc\u0103 o dat\u0103 pentru tot. \u00cen acela\u0219i timp, sunt onorat\u0103 de colaborarea cu Warner \u0219i de sprijinul oferit pe plan interna\u021bional. Nici nu \u00eendr\u0103zneam s\u0103 visez la o asemenea reu\u0219it\u0103, \u00eens\u0103 acest lucru m\u0103 motiveaz\u0103 s\u0103 cuceresc toate topurile cu muzica mea. Love you all!\", a spus Roxen.\nVideoclipul piesei \"How To Break A Heart\" a fost regizat de San, Paul Tacu a fost director de imagine, iar Loops Production semneaz\u0103 produc\u021bia video.\nRoxen este originar\u0103 din Cluj \u0219i c\u00e2nt\u0103 de la v\u00e2rsta de 7 ani. Dup\u0103 lansarea primului single al\u0103turi de Sickotoy - \"You Don\u2019t Love Me\", a urmat piesa cu versuri \u00een limba rom\u00e2n\u0103 \"Ce-\u021bi c\u00e2nt\u0103 dragostea\".\nPrintr-un parteneriat al TVR cu Global Records, \u00een urma unei selec\u021bii, Roxen a devenit reprezentanta Rom\u00e2niei la Eurovision. De\u0219i edi\u021bia de anul acesta nu a mai avut loc, artista r\u0103m\u00e2ne reprezentanta noastr\u0103 la Eurovision 2021.\nCu un aer vis\u0103tor \u015fi un look cosmic, Roxen consider\u0103 c\u0103 muzica este terapie, at\u00e2t pentru ea, c\u00e2t \u015fi pentru cei care o ascult\u0103.", "original_url": "https://www.infomusic.ro/videoclip/roxen-how-to-break-a-heart/", "wayback_url": "https://web.archive.org/web/20200811214123/https://www.infomusic.ro/videoclip/roxen-how-to-break-a-heart/", "a_id": "Q84850732-32"}