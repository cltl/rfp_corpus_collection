{"title": "Eurovision 2021: scarica la Guida completa all\u2019evento (anche in versione eBook!)", "text": "Eurovision 2021: scarica la Guida completa all\u2019evento (anche in versione eBook!)\nCon l\u2019edizione 2021 dell\u2019Eurovision Song Contest ormai alle porte, eccoci come ogni anno pronti a regalarvi la nuova e completa Guida all\u2019evento, che ormai ha all\u2019attivo oltre 67.000 download diretti (effettuati esclusivamente dal nostro sito), senza contare quelli di chi ha scelto la versione eBook presso i vari digital store.\nGuida gratuita all\u2019Eurovision 2021\nDa questo lunedi 10 maggio, \u00e8 possibile eseguire il download gratuito direttamente dalla nostra sezione GUIDE (dove trovate l\u2019intero archivio dal 2012) sia del formato PDF che .ePub (il formato standard per i principali eBook Reader).\nNelle prossime ore sar\u00e0 messo a disposizione anche il file in formato .mobi (utilizzato dagli eReader Kindle di Amazon).\nGuida all\u2019Eurovision 2021 negli store digitali\nA causa delle condizioni contrattuali imposte da Amazon e da altre realt\u00e0, \u00e8 diventato praticamente impossibile pubblicare eBook gratuiti sui principali store digitali.\nPer questo motivo, ci siamo visti costretti a togliere dal commercio tutte le nostre precedenti pubblicazioni, a cui \u00e8 stato imposto un prezzo minimo di 0,99 euro a download, senza possibilit\u00e0 di obiettare a questa scelta.\nNon volendo per\u00f2 rinunciare a questo canale distributivo, per chi vorr\u00e0, da quest\u2019anno saranno due le possibilit\u00e0 che diamo ai nostri lettori:\nscaricare SEMPRE GRATIS la versione eBook della Guida all\u2019Eurovision Song Contest 2021 direttamente dal nostro sito (sezione GUIDE), nei formati .ePub e .mobi. acquistare la versione eBook della Guida all\u2019Eurovision Song Contest 2021 direttamente dalle principali librerie online italiane (Codice ISBN 9791220337533) al prezzo minimo disponibile, ovvero 0,99 euro a download. Nelle prossime ore sar\u00e0 possibile procedere al download in tutti gli store digitali, da Amazon a Rakuten Kobo Italia fino a lafeltrinelli.it, mondadoristore.it, bookrepublic.it, libreriarizzoli.it, hoepli.it e altri ancora.\nLe due diverse copertine che vedete pubblicate ad inizio articolo, differenziano proprio la versione gratuita della nostra guida all\u2019evento (con logo ufficiale Eurovision) da quella a pagamento (priva di logo ufficiale). Chi sceglier\u00e0 la versione a pagamento sapr\u00e0 che in questo modo dar\u00e0 un piccolo contributo per sostenere i costi di gestione di questo sito e la pubblicazione delle nostre guide.\nA livello internazionale la Guida sar\u00e0 a breve disponibile su Barnes & Noble, Rakuten kobo, Apple iBook Store, Google Play Store, Casa del Libro (il pi\u00f9 importante store di lingua spagnola), Tolino, Librerias Gandhi (il pi\u00f9 grande ebook store messicano diffuso in tutta l\u2019america latina), Bajalibros, El corte ingles (Spagna) e altri ancora.\nBuona lettura a tutti!\nLa Guida all\u2019Eurovision Song Contest 2021 \u00e8 aggiornata al 30 aprile 2021. Tutte le ultime novit\u00e0 sull\u2019evento, successive a questa data, sono disponibili sul nostro sito. Per il download gratuito, cliccare qui. Per eventuali segnalazioni, scrivici una mail.", "original_url": "https://www.eurofestivalnews.com/2021/05/10/scarica-guida-eurovision-2021/", "wayback_url": "https://web.archive.org/web/20210510164814/https://www.eurofestivalnews.com/2021/05/10/scarica-guida-eurovision-2021/", "a_id": "Q50729731-156"}