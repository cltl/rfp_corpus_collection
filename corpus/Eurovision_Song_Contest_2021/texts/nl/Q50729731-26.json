{"title": "Wie gaat voor Belgi\u00eb naar het Eurovisiesongfestival?", "text": "Wie gaat voor Belgi\u00eb naar het Eurovisiesongfestival?\nAmeerah (39, uit Heverlee) is de artiestennaam van Astrid Roelants. Ze werd ontdekt tijdens de eerste editie van Idool 2003 en nam het jaar nadien deel aan de preselecties van Eurosong. Sinds ze als driejarige Sandra Kim had zien winnen, droomde ze van het grote podium van het Eurovisiesongfestival. Maar die droom moest ze toen nog even opbergen.\nVoor haar debuutalbum werkte Astrid samen met internationale producers en tekende ze bij een Amerikaans label. Ze trok naar Los Angeles om in het glamoureuze Hollywood haar Belgische steentje bij te dragen aan de internationale muziekindustrie. Astrid ging er aan de slag als songwriter met en voor artiesten als Jennifer Lopez, Jay Sean en DJ Ti\u00ebsto. Onder haar artiestennaam Ameerah stond ze met haar eerste single, \u2018The Sound Of Missing You\u2019, in de top drie van de Billboard dance charts USA, het begin van een mooie internationale carri\u00e8re.\nNu verwachten we haar terug in haar thuisland, waar ze opnieuw een gooi doet naar het grote podium van het Eurovisiesongfestival. Mag ze deze keer wel ons land vertegenwoordigen?", "original_url": "https://www.vrt.be/nl/over-de-vrt/nieuws/2022/11/07/wie-gaat-voor-belgie-naar-het-eurovisiesongfestival", "wayback_url": "https://web.archive.org/web/20221108060646/https://www.vrt.be/nl/over-de-vrt/nieuws/2022/11/07/wie-gaat-voor-belgie-naar-het-eurovisiesongfestival/", "a_id": "Q50729731-26"}