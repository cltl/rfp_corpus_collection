{"title": "Bart Cannaerts maakt Belgische jurypunten bekend in finale Songfestival 2023", "text": "Bart Cannaerts maakt Belgische jurypunten bekend in finale Songfestival 2023\nPresentator en comedian Bart Cannaerts (foto) maakt aanstaande zaterdag de twelve points van de Belgische vakjury bekend tijdens de finale van het Eurovisiesongfestival 2023. Dat ontdekte de redactie van Songfestival.be in Liverpool en werd inmiddels door de VRT bevestigd.\nCannaerts is bekend als presentator van De dag van vandaag op E\u00e9n (VRT1). Daarnaast werd hij vorig jaar tweede in de Play4-quiz De allerslimste mens ter wereld en is hij al jaren actief als comedian, met verschillende zaalshows.\nAndere al bekendgemaakte puntengevers of spokespersons zijn onder meer S10 in Nederland, Ruth Lorenzo in Spanje en Catherine Tate in het Verenigd Koninkrijk.\nDe namen van de vijf juryleden per land worden pas zaterdag bekendgemaakt door de EBU.", "original_url": "https://songfestival.be/liverpool-2023/bart-cannaerts-maakt-belgische-jurypunten-bekend-in-finale-songfestival-2023/", "wayback_url": "https://web.archive.org/web/20230511063316/https://songfestival.be/liverpool-2023/bart-cannaerts-maakt-belgische-jurypunten-bekend-in-finale-songfestival-2023/", "a_id": "Q50729731-27"}