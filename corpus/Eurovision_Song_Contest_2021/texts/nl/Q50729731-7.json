{"title": "Tweede halve finale van het Songfestival verhuist naar Ketnet", "text": "Tweede halve finale van het Songfestival verhuist naar Ketnet\nTweede halve finale van het Songfestival verhuist naar Ketnet Redactie\n26 april 2019\n00u00 0 TV Voor het eerst zal de tweede halve finale van het Eurovisiesongfestival (die zonder Belgi\u00eb) niet op E\u00e9n te zien zijn. Fans van de liedjeswedstrijd zullen op donderdag 16 mei naar Ketnet moeten zappen, omdat het verkiezingsprogramma 'Iedereen kiest' die avond niet wijkt voor het lichtere entertainment.\nOnze Belgische kandidaat Eliot probeert in de eerste halve finale, op dinsdag 14 mei, met zijn nummer 'Wake up' door te stoten naar de finale op zaterdag 18 mei. Die twee shows zijn w\u00e9l op E\u00e9n te zien. Ook dit jaar zal MNM-dj Peter Van de Veire het Songfestival van commentaar voorzien.", "original_url": "https://www.hln.be/showbizz/tv/tweede-halve-finale-van-het-songfestival-verhuist-naar-ketnet~a293f863/?referer=https://en.wikipedia.org/", "wayback_url": "https://web.archive.org/web/20200726194530/https://www.hln.be/showbizz/tv/tweede-halve-finale-van-het-songfestival-verhuist-naar-ketnet~a293f863/?referer=https%3A%2F%2Fen.wikipedia.org%2F", "a_id": "Q50729731-7"}