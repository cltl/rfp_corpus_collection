{"title": "Tousin Tusse Chiza vinner Melodifestivalen 2021", "text": "Tousin Tusse Chiza vinner Melodifestivalen 2021\nMelodifestivalen SCHLAGERN PRESENTERAS AV\nH\u00e4r vinner Tusse Melodifestivalen 2021\nSegrarens t\u00e5rar bakom scenen: \u201dEtt \u2019fuck you\u2019 till alla som tyckte jag var t\u00f6ntig\u201d\nAv: Andreas Hansson , Natalie Demirian , Torbj\u00f6rn Ek , Rosanna Berg\nPublicerad: 13 mars 2021 kl. 21.57\nUppdaterad: 14 mars 2021 kl. 13.53\nMELODIFESTIVALEN\nTusse vann jordsskredsseger i Melodifestivalen \u2013 och murarna rasade.\nBakom scenen brast han i t\u00e5rar efter urladdningen.\n\u2013 Jag k\u00e4nner bara att f\u00f6rl\u00e5t ett \u201dfuck you\u201d till alla som tyckte jag var t\u00f6ntig som hade nagellack, s\u00e4ger han.\nMurarna rasade f\u00f6r f\u00f6rhandstippade Tousin \u201dTusse\u201d Chiza, 19, efter att det stod klart att han tagit hem segern i Melodifestivalen med l\u00e5ten \u201dVoices\u201d.\nHan kallar segern f\u00f6r sin revansch.\n\u2013 F\u00f6rl\u00e5t men jag k\u00e4nner bara ett \u201dfuck you\u201d till alla som tyckte jag var t\u00f6ntig som hade nagellack. Resan hit har varit krokig f\u00f6r mig som person, och det har inspirerat folk. Det har tagit mig hit, gjort mig till den jag \u00e4r i dag. Jag \u00e4r s\u00e5 j\u00e4vla stolt \u00f6ver vem jag \u00e4r i dag, att komma ut p\u00e5 andra sidan n\u00e4r man har upplevt mycket negativitet s\u00e5 finns det bara positivitet kvar, s\u00e4ger han.\nHan hyllar ocks\u00e5 sina l\u00e5tskrivare.\n\u2013 Det \u00e4r fyra m\u00e4nniskor, l\u00e5tskrivarna, Joy Deb, Linnea Deb, Jimmy \"Joker\" Th\u00f6rnfeldt och Anderz Wrethov, som m\u00f6tt varandra och skapat n\u00e5t som \u00e4r st\u00f6rre \u00e4n sig sj\u00e4lva och st\u00f6rre \u00e4n jag, sa han mellan t\u00e5rarna och k\u00e4mpade f\u00f6r att kunna prata.\n\u2013 St\u00f6rre \u00e4n mig. De har skapat n\u00e5t som ger mig gl\u00e4dje och hopp. Jag k\u00e4nner mig s\u00e5 j\u00e4vla stark n\u00e4r jag lyssnar p\u00e5 den h\u00e4r l\u00e5ten, s\u00e4ger han och brister i t\u00e5rar.\nT\u00e5rar \u00f6ver revanschen: \u201dEtt fuck you\u201d\nUnder s\u00e4ndningen var han nerv\u00f6s f\u00f6r att kunna prestera r\u00f6stm\u00e4ssigt.\n\u2013 Jag var s\u00e5 orolig: kommer jag kunna s\u00e4tta \u201dcan you hear\u201d, men sen sket jag i det, jag k\u00e4nde att det f\u00e5r l\u00e5ta som det l\u00e5ter.\nMen det gick v\u00e4gen, med rekordm\u00e5nga 2 964 269 r\u00f6ster fr\u00e5n svenska folket blev det en jordskredsseger.\n\u2013 Jag f\u00f6rst\u00e5r inte. Det betyder mer \u00e4n ord att svenska folket v\u00e4ljer att r\u00f6sta p\u00e5 oss att representera er i Eurovision. Fan, d\u00e5 m\u00e5ste vi vinna ju, det h\u00e4r \u00e4r s\u00e5 j\u00e4vla stort. Jag vann ju \u201dIdol\u201d, det f\u00f6rsta som slog mig var \u201dhar folk inte tr\u00f6ttnat p\u00e5 mig \u00e4n\u201d. Jag k\u00e4nner mig t\u00f6md p\u00e5 energi men \u00e4lskad, sa han efter\u00e5t.\nT\u00e5rarna \u00f6ver pandemin\n\u2013 Folk har skickat sin k\u00e4rlek via telefon, ni kan skicka era fakturor, det \u00e4r lugnt, jag tar dem, och visat: vi tror p\u00e5 er. Och att vi tror p\u00e5 varandra, p\u00e5 gemenskapen. Jag \u00e4r s\u00e5 glad att jag fick vara en liten del i alla era liv och p\u00e5minna er att ni inte \u00e4r ensamma.\nT\u00e5rarna fortsatte rulla ner f\u00f6r hans kinder n\u00e4r han ber\u00e4ttade om senaste \u00e5rets pandemip\u00e4rs och l\u00e5tens budskap.\n\u2013 Det \u00e4r inte bara du som har det f\u00f6rj\u00e4vligt f\u00f6r att du inte f\u00e5r g\u00e5 ut och klubba eller tr\u00e4ffa dina mor- och farf\u00f6r\u00e4ldrar. Vi \u00e4r alla i det. We are \u201dA million voices\u201d, s\u00e4ger han.\nPlanen: Fest med Zara Larsson\nHan hade siktet inst\u00e4llt p\u00e5 segerfest med sitt team i natt.\n\u2013 Jag ska dricka bubbel med mina dansare, jag tror Lamin (Holm\u00e9n) har Zara Larssons (som \u00e4r ihop med Holm\u00e9n) nummer s\u00e5 vi kan dansa lite.\nEric Saade snubblade p\u00e5 m\u00e5lsn\u00f6ret och tog hem en andraplats. Redan n\u00e4r han stod emot Tusse innan resultatet var avsl\u00f6jat visste han hur det skulle g\u00e5, s\u00e4ger han.\n\u2013 De flesta hade nog r\u00e4knat ut det, det var inga tveksamheter.\nF\u00f6rra \u00e5rets vinnare The Mamas hyllade Tusse efter att de r\u00e4ckt \u00f6ver segerstatyetten S\u00e5ngf\u00e5geln.\n\u2013 Det \u00e4r l\u00e4tt att l\u00e4mna \u00f6ver s\u00e5ngf\u00e5geln till n\u00e5n som \u00e4r s\u00e5 freaking grym, s\u00e4ger Loulou Lamotte.\nFoto: Magnus Sandberg Tusses gl\u00e4djechock.\nK\u00e4mpade mot nerverna\nTusse har k\u00e4mpat mot nerverna p\u00e5 v\u00e4g mot segern. Bara dagar f\u00f6re finalen blev han tvungen att ta en paus f\u00f6r att orka med.\n\u2013 Det \u00e4r s\u00e5na h\u00e4r onda tankar som g\u00e5r runt i huvet n\u00e4r jag \u00e4r stressad att: \u201dKommer jag klara det h\u00e4r?\u201d, sa han efter torsdagens l\u00e5nga repetitionsdag i Annexet.\nF\u00f6r att kunna varva ner beh\u00f6vde han f\u00e5 prata med familjen, som av coronask\u00e4l inte kan vara med honom i Stockholm utan \u00e4r kvar i T\u00e4llberg i Dalarna.\n\u2013 Jag tycker att det \u00e4r sk\u00f6nt att h\u00f6ra hur de har det. F\u00f6r n\u00e4r de b\u00f6rjar snacka hur h\u00e4starna betedde sig eller om att hundarna har sk\u00e4llt f\u00f6r mycket s\u00e5 f\u00e5r jag den d\u00e4r hemma-viben igen. D\u00e5 k\u00e4nns inte allt lika seri\u00f6st och pretenti\u00f6st och sv\u00e5rt utan d\u00e5 blir det bara l\u00e4ttsamt.\nVann \u201dIdol\u201d\nFamiljen, det \u00e4r hans bonusmamma och bonuspappa som han bott med de senaste \u00e5ren. Det var ocks\u00e5 de som i hemlighet anm\u00e4lde honom till TV4:s \u201dTalang\u201d 2018 d\u00e4r han tog sig till semifinal. \u00c5ret d\u00e4rp\u00e5 tog han hem segern i \u201dIdol\u201d, men sen kom coronapandemin i v\u00e4gen och planerade spelningar p\u00e5 bland annat festivalen Lollapalooza i Stockholm fick st\u00e4llas in.\n\u2013 Jag vann inte \u201dTalang\u201d, d\u00e4r blev jag slagen av en hund, s\u00e4ger han.\nS\u00e5 nu kickstartas ist\u00e4llet karri\u00e4ren med segern i Melodifestivalen och l\u00e5ten \u201dVoices\u201d. Och det inneb\u00e4r ocks\u00e5 en revansch mot alla som ifr\u00e5gasatt honom.\n\u2013 Jag har k\u00e4nt att den h\u00e4r l\u00e5ten ska vara en styrka, att alla ska k\u00e4nna: \u201dokej, vilka \u00e4r mina sv\u00e5righeter, vilka i mitt liv accepterar inte mig f\u00f6r den jag \u00e4r? Vad st\u00e5r i v\u00e4gen, vad k\u00e4nns att det skaver n\u00e5nstans?\u201d F\u00f6r mig har det tyv\u00e4rr varit att jag \u00e4r m\u00f6rk och det har varit ett problem f\u00f6r vissa men d\u00e5 vill jag fira det ist\u00e4llet, d\u00e5 vill jag att dansarna ska se ut som jag, det h\u00e4r ska vara Tusse g\u00e5nger hundra, g\u00e5nger tusen, det ska vara en j\u00e4vla revansch, har Tusse sagt.\n\u201dVi betyder lika mycket!\u201d\nRasismen har han m\u00e4rkt av varje dag sedan han kom till Sverige som flykting 2009. D\u00e5 hade han redan tillbringat n\u00e4stan tre \u00e5r i flyktingl\u00e4ger i Uganda efter att tillsammans med sin moster och andra sl\u00e4ktingar ha flytt kriget i Kongo Kinshasa.\n\u2013 Vi tappade bort pappa och mamma i flykten. Vi hamnade p\u00e5 olika... s\u00e5 d\u00e5 var det moster som hittade oss och tog hand om oss, har han ber\u00e4ttat.\nMen Tusse \u00e4r noggrann med att lyfta att \u201dVoices\u201d \u00e4r till f\u00f6r alla.\n\u2013 Du kan ta l\u00e5ten och l\u00e4gga den i en Pride-parad och s\u00e4ga att det h\u00e4r st\u00e5r vi f\u00f6r och det h\u00e4r lyfter vi. Jag l\u00e4gger den h\u00e4r f\u00f6r det \u00e4r vad jag st\u00e5r f\u00f6r, vad som \u00e4r viktigt f\u00f6r mig och som jag brinner f\u00f6r. F\u00f6r jag vill visa alla unga att om jag kan, s\u00e5 kan du ocks\u00e5.\n\u2013 Den handlar om medm\u00e4nsklighet och hopp. Ett budskap som jag hade \u00f6nskat n\u00e4r jag var yngre att det skulle vara s\u00e5, att alla faktiskt f\u00e5r vara sig sj\u00e4lva. Att alla vi \u00e4r m\u00e4nniskor och vi borde lyfta varandra. Att vi alla betyder lika mycket.\nNu v\u00e4ntar Eurovision song contest i Rotterdam. Sverige och Tusse t\u00e4vlar i den f\u00f6rsta semifinalen, tisdag 18 maj. Finalen \u00e4ger rum l\u00f6rdag 22 maj.\n\u2013 Ni har valt oss och d\u00e5 m\u00e5ste vi ju vinna, sa Tusse efter finals\u00e4ndningen.\nFAKTA: DET F\u00c4RDIGA RESULTATET\nTusse - \u201dVoices\u201d \u2013 175 po\u00e4ng Eric Saade - \u201dEvery Minute\u201d \u2013 118 po\u00e4ng The Mamas - \u201dIn the middle\u201d \u2013 106 po\u00e4ng Dotter - \u201dLittle tot\u201d \u2013 105 po\u00e4ng Clara Klingenstr\u00f6m - \u201dBeh\u00f6ver inte dig idag\u201d \u2013 91 po\u00e4ng Klara Hammarstr\u00f6m - \u201dBeat of Broken Hearts\u201d \u2013 79 po\u00e4ng Danny Saucedo - \u201dDandi Dansa\u201d \u2013 74 po\u00e4ng Charlotte Perrelli - \u201dStill young\u201d \u2013 60 po\u00e4ng Arvingarna - \u201dT\u00e4nker inte alls g\u00e5 hem\u201d \u2013 44 po\u00e4ng Alvaro Estrella - \u201dBaila baila\u201d \u2013 26 po\u00e4ng Anton Ewald - \u201dNew religion\u201d \u2013 25 po\u00e4ng Paul Rey - \u201dThe missing piece\u201d \u2013 25 po\u00e4ng\nFoto: SVT Tousin \u201dTusse\u201d Chiza vinner Melodifestivalen 2021.\nANTALET R\u00d6STER:\n1. Tusse, 2 964 269 r\u00f6ster\n2. Eric Saade, 1 471 324 r\u00f6ster\n3. The Mamas, 1 646 198 r\u00f6ster\n4. Dotter, 1 488 599 r\u00f6ster\n5. Clara Klingenstr\u00f6m, 1 455 605 r\u00f6ster\n6. Klara Hammarstr\u00f6m, 1 341 566 r\u00f6ster\n7. Danny Saucedo, 1 309 741 r\u00f6ster\n8. Charlotte Perrelli. 1 016 557 r\u00f6ster\n9. Arvingarna, 923 022 r\u00f6ster\n10. Alvaro Estrella, 1071188 r\u00f6ster\n11. Anton Ewald, 1066340 r\u00f6ster\n12. Paul Rey, 998030 r\u00f6ster\nAntal r\u00f6stande: 1 159 881 personer\n3 537 050 kronor samlades in till Radiohj\u00e4lpen\nFoto: SVT En chockad Tusse efter att resultatet presenterats.\nFAKTA: Resultatet efter jurygruppernas po\u00e4ng, innan folkets r\u00f6st\nTusse - \u201dVoices\u201d\u2013 175 Eric Saade - \u201dEvery Minute\u201d Dotter - \u201dLittle tot \u2013 106 po\u00e4ng The Mamas - \u201dIn the middle\u201d Klara Hammarstr\u00f6m - \u201dBeat of Broken Hearts\u201d Clara Klingenstr\u00f6m - \u201dBeh\u00f6ver inte dig idag\u201d Danny Saucedo - \u201dDandi Dansa\u201d Charlotte Perrelli - \u201dStill young\u201d Arvingarna - \u201dT\u00e4nker inte alls g\u00e5 hem\u201d Paul Rey - \u201dThe missing piece\u201d Anton Ewald - \u201dNew religion\u201d Alvaro Estrella - \u201dBaila baila\u201d\nFAKTA: Jurygruppernas tolvpo\u00e4ngare\nFrankrike: Tusse\nAlbanien: Dotter\nIsland: Tusse\nIsrael: Eric Saade\nStorbritannien: The Mamas\nSchweiz: Tusse\nCypern: Eric Saade\nNederl\u00e4nderna: Tusse\nFoto: SVT\nFoto: SVT F\u00f6rra \u00e5rets segrare The Mamas r\u00e4ckte \u00f6ver s\u00e5ngf\u00e5geln till en chockad vinnare.\nKOPIERA L\u00c4NK\nPublicerad: 13 mars 2021 kl. 21.57\nL\u00c4S VIDARE", "original_url": "https://www.aftonbladet.se/nojesbladet/melodifestivalen/a/LnWryp/har-vinner-tusse-melodifestivalen-2021", "wayback_url": "https://web.archive.org/web/20210314194324/https://www.aftonbladet.se/nojesbladet/melodifestivalen/a/LnWryp/har-vinner-tusse-melodifestivalen-2021", "a_id": "Q76466985-0"}