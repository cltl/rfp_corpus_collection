{"title": "6 saker du inte visste om honom", "text": "6 saker du inte visste om honom\nTusse Chiza var med i \u201dTalang\u201d och \u00e5kte ut mot en hund\nF\u00f6rra \u00e5ret var Tusse Chiza med i en annan talangt\u00e4vling p\u00e5 TV4, n\u00e4mligen \u201dTalang\u201d. Han tog sig hela v\u00e4gen till semifinal, men d\u00e4r tog det stopp. Han fick publikens k\u00e4rlek, men juryn valde i st\u00e4llet border collien Vega.\nTusse Chiza kom till Sverige som \u00e5tta\u00e5ring\nHan flydde fr\u00e5n Kongo tillsammans med sin familj, men under flykten blev han separerad fr\u00e5n sina f\u00f6r\u00e4ldrar och kom ensam till Sverige. F\u00f6r fyra \u00e5r sedan flyttade han in hos en familj i T\u00e4llberg, Dalarna.\nTusse Chiza avsl\u00f6jar sin st\u00f6rsta fobi\nHan har inte scenskr\u00e4ck, men det \u00e4r n\u00e5got annat som skapar panik hos Tusse Chiza. I en intervju med Frida ber\u00e4ttar han:\n\u201dJag har fobi f\u00f6r ormar. Herregud, jag vill inte ens t\u00e4nka p\u00e5 det! S\u00e5 jag kan inte vara med p\u00e5 F\u00e5ngarna p\u00e5 fortet\u201d\nHar Tusse Chiza Instagram?\nS\u00e5 klart har han det! Han heter @tusseofc och har ca 10 000 f\u00f6ljare.\n\u00c4r Tusse Chiza singel?\nJa, enligt flera intervjuer han gjort p\u00e5 sista tiden \u00e4r han definitivt singel.\n\u00c4r Tusse hans riktiga f\u00f6rnamn?\nNej, egentligen heter han Tousin.", "original_url": "https://www.expressen.se/noje/idol/6-saker-du-inte-visste-om-tusse-chiza-i-idol/", "wayback_url": "https://web.archive.org/web/20191022023616/https://www.expressen.se/noje/idol/6-saker-du-inte-visste-om-tusse-chiza-i-idol/", "a_id": "Q76466985-7"}