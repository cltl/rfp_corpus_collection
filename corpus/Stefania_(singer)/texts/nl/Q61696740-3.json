{"title": "Stefania naar Songfestival voor Griekenland", "text": "Stefania naar Songfestival voor Griekenland\nVier jaar geleden deed Stefania (17) voor Nederland mee aan het Junior Eurovisie Songfestival. Nu zingt ze in mei op het Eurovisie Songfestival in Rotterdam. Voor Griekenland!\nStefania Liberakakis is in Utrecht geboren en woont in Nederland, maar ze heeft ook een Grieks paspoort. Ze is dus half Nederlands en half Grieks. Het nummer dat Stefania voor Griekenland op het Songfestival gaat zingen heet Supergirl.\nUtrechtse Stefania (17) doet voor Griekenland mee aan Songfestival [RTV Utrecht] Video van Utrechtse Stefania (17) doet voor Griekenland mee aan Songfestival [RTV Utrecht]\nKisses\nIn 2014 deed Stefania mee aan The Voice Kids en daarna zong ze twee jaar bij Kinderen voor Kinderen. Ze was ook al een keer de Nederlandse kandidaat bij het Junior Eurovisie Songfestival in 2016. Toen trad Stefania in Malta op met meidengroep Kisses. De groep werd achtste met het nummer Kisses & Dancin.\nErvaring\nStefania maakte vier singles als solozangeres, presenteert twee YouTube-kanalen, speelde in de tv-serie Brugklas \u00e9n in aantal films. Met zo'n berg ervaring kan het dus alleen maar goed gaan straks op het podium van Ahoy in Rotterdam!", "original_url": "https://www.sevendays.nl/nieuws/stefania-naar-songfestival-voor-griekenland", "wayback_url": "https://web.archive.org/web/20200206223240/https://www.sevendays.nl/nieuws/stefania-naar-songfestival-voor-griekenland", "a_id": "Q61696740-3"}